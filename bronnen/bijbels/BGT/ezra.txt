
=Een nieuwe tempel in Jeruzalem
=De tempel mag weer opgebouwd worden
#1
1Toen Cyrus koning van Perzië geworden was, gebeurde er wat Jeremia al gezegd had: de Heer zorgde ervoor dat Cyrus een belangrijk besluit nam. Cyrus schreef het besluit op, en liet de tekst in het hele land voorlezen. De tekst was:
2'Dit is een boodschap van Cyrus, de koning van Perzië. De Heer, de God van de hemel, heeft alle koninkrijken op aarde aan mij gegeven. En hij heeft tegen mij gezegd dat ik voor hem een tempel moet laten bouwen in Jeruzalem, in Juda. 3Daarom moeten alle mensen die bij de God van Israël horen, naar Jeruzalem teruggaan. Hun God zal hen daarbij helpen. Zij moeten de tempel van de Heer, de God van Israël, die in Jeruzalem woont, weer opbouwen.
4Alle inwoners van mijn rijk moeten de mensen die naar Jeruzalem gaan, helpen. Ze moeten zilver, goud en vee meegeven, en alles wat er verder nodig is. Ze mogen ook geschenken meegeven voor de tempel van de God die in Jeruzalem woont.'
5Toen zorgde de Heer ervoor dat de stammen Juda en Benjamin met hun leiders teruggingen naar Jeruzalem. Ook de Levieten en de priesters gingen mee. Ze wilden de tempel van de Heer weer gaan opbouwen. 6Ze kregen veel kostbare geschenken mee: voorwerpen van zilver en goud, vee, en alles wat er verder nodig was. Ze kregen ook allerlei extra geschenken mee voor de tempel.
=De heilige voorwerpen uit de tempel
7Koning Cyrus gaf ook de heilige voorwerpen uit de tempel van de Heer terug. Koning Nebukadnessar had die voorwerpen meegenomen uit Jeruzalem. Hij had ze bewaard in de tempel van zijn eigen goden.
8Koning Cyrus liet die voorwerpen halen door Mitredat, de bewaker van de schatkamers. En die gaf ze aan Sesbassar, de leider van Juda. Alle voorwerpen die Nebukadnessar meegenomen had, waren er nog.
9Dit waren de voorwerpen: dertig gouden schalen, duizend zilveren schalen, 29 messen, 10dertig gouden bekers, 410 verschillende soorten zilveren bekers en duizend andere voorwerpen. 11Bij elkaar waren het 5400 gouden en zilveren voorwerpen.
Sesbassar nam alles mee toen de Judeeërs uit Babylonië teruggingen naar Jeruzalem.
=Lijst van Judeeërs uit Babel
=De mensen gaan terug naar Juda
#2
1-2Koning Nebukadnessar had de inwoners van Juda meegenomen naar Babylonië. Nu gingen ze terug naar Juda onder leiding van Zerubbabel, Jesua, Nechemja, Seraja, Reëlaja, Mordechai, Bilsan, Mispar, Bigwai, Rechum en Baäna. Ze gingen weer wonen in Jeruzalem en in andere steden in Juda.
Nu volgt er een lijst van families die teruggekomen zijn uit Babylonië.
Hier volgen de aantallen van Israëlitische mannen die teruggingen:3van de familie van Paros: 2172
4van de familie van Sefatja: 372
5van de familie van Arach: 775
6van de familie van Pachat-Moab, namelijk de nakomelingen van Jesua en Joab: 2812
7van de familie van Elam: 1254
8van de familie van Zattu: 945
9van de familie van Zakkai: 760
10van de familie van Bani: 642
11van de familie van Bebai: 623
12van de familie van Azgad: 1222
13van de familie van Adonikam: 666
14van de familie van Bigwai: 2056
15van de familie van Adin: 454
16van de familie van Ater, namelijk de nakomelingen van Chizkia: 98
17van de familie van Besai: 323
18van de familie van Jora: 112
19van de familie van Chasum: 223
20van de familie van Gibbar: 95
21inwoners van Betlehem: 123
22inwoners van Netofa: 56
23inwoners van Anatot: 128
24inwoners van Azmawet: 42
25inwoners van Kirjat-Jearim, Kefira en Beërot: 743
26inwoners van Rama en Geba: 621
27inwoners van Michmas: 122
28inwoners van Betel en Ai: 223
29inwoners van Nebo: 52
30van de familie van Magbis: 156
31van de familie van een andere Elam: 1254
32van de familie van Charim: 320
33inwoners van Lod, Chadid en Ono: 725
34inwoners van Jericho: 345
35inwoners van Senaä: 3630.
=Priesters
36Deze priesters gingen terug:
van de familie van Jedaja, namelijk de priesters die afstammen van Jesua: 973
37van de familie van Immer: 1052
38van de familie van Paschur: 1247
39van de familie van Charim: 1017.
=Levieten
40Deze Levieten gingen terug: 74 Levieten van de familie van Jesua en Kadmiël, namelijk de nakomelingen van Hodawja.
=Tempelzangers
41Deze tempelzangers gingen terug: 128 zangers van de familie van Asaf.
=Bewakers van de tempelpoorten
42Deze bewakers van de tempelpoorten gingen terug: in totaal 139 bewakers van de familie van Sallum, Ater, Talmon, Akkub, Chatita en Sobai.
=Helpers in de tempel en nakomelingen van de slaven van Salomo
43Deze helpers in de tempel gingen terug: de nakomelingen van Sicha, Chasufa, Tabbaot, 44Keros, Siaha, Padon, 45Lebana, Chagaba, Akkub, 46Chagab, Salmai, Chanan, 47Giddel, Gachar, Reaja, 48Resin, Nekoda, Gazzam, 49Uzza, Paseach, Besai, 50Asna, Meünim, Nefusim, 51Bakbuk, Chakufa, Charchur, 52Baslut, Mechida, Charsa, 53Barkos, Sisera, Temach, 54Nesiach en Chatifa.
55En deze nakomelingen van de slaven van koning Salomo gingen terug: de nakomelingen van Sotai, Soferet, Peruda, 56Jaäla, Darkon, Giddel, 57Sefatja, Chattil, Pocheret-Hassebaïm en Ami.
58In totaal kwamen er 392 helpers in de tempel en nakomelingen van de slaven van Salomo terug.
=Andere mensen die terugkwamen
59-60Uit de steden Tel-Melach, Tel-Charsa, Kerub, Addan en Immer kwamen 652 nakomelingen van Delaja, Tobia en Nekoda terug. Maar zij konden niet bewijzen dat ze echte Israëlieten waren.
61Ook sommige priesters konden niet bewijzen dat zij en hun families echte Israëlieten waren. Dat waren de families van Chobaja, Hakkos en Barzillai. De familie van Barzillai heette zo omdat hun voorvader met een dochter van Barzillai uit Gilead getrouwd was.
62-63Die priesters zochten naar officiële papieren om te bewijzen dat zij en hun families echte Israëlieten waren. Maar zulke papieren vonden ze niet. Daarom mochten ze van de provinciebestuurder voorlopig geen priester meer zijn. En ze mochten ook niet meer met de andere priesters mee-eten van de heilige offers. Eerst moest er een hogepriester komen die God om raad kon vragen.
=Het totale aantal mensen en dieren
64In totaal kwamen er 42.360 mensen terug uit Babylonië. 65Verder kwamen er ook 7337 slaven en slavinnen, en tweehonderd zangers en zangeressen terug. 66Met hen kwamen er ook 736 paarden mee, 245 muildieren, 67435 kamelen en 6720 ezels.
=De bouw van de tempel begint
=Geld voor de tempel
68Toen de mensen aankwamen in Jeruzalem, brachten een paar leiders geld bij elkaar. Want ze wilden de tempel in Jeruzalem weer opbouwen. De tempel moest komen op de plaats waar de oude tempel gestaan had.
69Iedereen gaf zo veel als hij kon. In totaal werden er 61.000 gouden munten, 5000 zilveren munten en honderd priestermantels gegeven.
70Daarna gingen de priesters, de Levieten, en alle andere mensen die in de tempel werkten, terug naar hun eigen steden. De andere Israëlieten gingen weer terug naar de steden waar hun families vandaan kwamen.
=Het altaar wordt weer opgebouwd
#3
1In de zevende maand van het jaar dat de Israëlieten teruggekomen waren, gingen ze allemaal naar Jeruzalem. Ze kwamen vanuit de verschillende steden waar ze waren gaan wonen.
2Toen begonnen Jesua en Zerubbabel, samen met andere mannen, het altaar van de God van Israël weer op te bouwen. Want dan konden de Israëlieten weer offers brengen, precies zoals het in de wet van de profeet Mozes stond. Jesua was een zoon van Josadak, en Zerubbabel was een zoon van Sealtiël. Jesua werd geholpen door de andere priesters, en Zerubbabel door de mannen uit zijn familie.
3Josua, Zerubbabel en de andere mannen waren bang voor de andere volken in het land. Maar toch bouwden ze het altaar weer op dezelfde plek als waar het vroeger stond. En ze brachten 's ochtends en 's avonds offers aan de Heer. 4Ook vierden ze het Loofhuttenfeest volgens de regels van de Heer. Ze brachten alle offers die bij het feest horen. Elke dag brachten ze precies zo veel offers als moest volgens de regels.
5Vanaf toen brachten de Israëlieten ook het dagelijkse offer, de offers bij het Feest van Nieuwe Maan en de offers voor alle andere heilige feesten. En ze brachten ook weer offers die niet verplicht waren.
6Vanaf de eerste dag van de zevende maand van dat jaar brachten ze dus offers aan de Heer. Maar ze waren toen nog niet begonnen met de bouw van de tempel.
=De taken worden verdeeld
7-9In de tweede maand van het volgende jaar werden de taken voor de bouw van de tempel verdeeld. Dat was dus in het tweede jaar nadat de Israëlieten teruggekomen waren in Jeruzalem.
Eerst werden er Levieten uitgekozen om de arbeiders te controleren. Die Levieten moesten twintig jaar of ouder zijn. Zerubbabel en Jesua kozen hen uit. Dat deden ze samen met de priesters, de Levieten en andere mensen die uit Babylonië teruggekomen waren. Ze kozen de Levieten uit de familie van Chenadad uit, samen met hun zonen en andere familieleden, en ook de Judeeërs Jesua en Kadmiël. Zij moesten met elkaar de arbeiders controleren die aan Gods tempel werkten.
De arbeiders kregen geld voor hun werk. Er werkten ook mensen uit Sidon en Tyrus mee. Zij kregen geen geld voor hun werk, maar olijfolie, eten en drinken. Zij brachten cederhout van de Libanon-bergen naar de stad Jafo. Daarvoor hadden ze toestemming gekregen van Cyrus, de koning van Perzië.10De arbeiders begonnen met het bouwen van de tempel van de Heer. Toen deden de priesters hun priesterkleren aan en pakten hun trompetten. En de Levieten, de nakomelingen van Asaf, pakten hun koperen bekkens. Ze zongen en speelden voor de Heer, zoals koning David het aan de Israëlieten geleerd had. 11Ze dankten de Heer en zongen om de beurt: 'De Heer is goed, zijn liefde voor Israël blijft altijd bestaan.' Toen begon het hele volk te juichen en te zingen voor de Heer. Want de bouw van de tempel van de Heer was begonnen.
12Veel oudere priesters, Levieten en leiders van de stammen begonnen hard te huilen toen ze de bouwers bezig zagen. Want zij hadden de oude tempel nog gezien. Veel anderen juichten en waren vrolijk. 13Er was geen verschil meer te horen tussen huilen en juichen, overal klonk geschreeuw.
=De bouw moet stoppen
=Andere volken willen meehelpen
#4
1De stammen Juda en Benjamin waren begonnen om de tempel van de God van Israël weer op te bouwen. Andere volken die in hun land woonden, hoorden dat. Maar die wilden niet dat alleen de mensen uit Juda en Benjamin aan de tempelbouw zouden werken.
2Daarom gingen die volken naar Zerubbabel en de leiders van de stammen. Ze zeiden: 'Wij willen meehelpen met de bouw van de tempel! Want wij vereren dezelfde God als jullie. Wij brengen al offers aan hem sinds Esarhaddon, de koning van Assyrië, ons naar dit land bracht.'
=Andere volken mogen niet meehelpen
3Maar Zerubbabel, Jesua en de andere leiders van Israël zeiden: 'Wij mogen deze tempel voor de Heer, de God van Israël, niet samen met jullie bouwen. Wij moeten dat zelf doen. Want Cyrus, de koning van Perzië, heeft die opdracht alleen aan ons gegeven.'
4-5Toen probeerden de mensen van de andere volken de Judeeërs bang te maken. Er werden zelfs raadgevers van de koning omgekocht. Die raadgevers moesten ervoor zorgen dat de bouw zou mislukken. Daarom durfden de Judeeërs niet meer verder te gaan met de bouw.
Dat bleef zo totdat koning Cyrus opgevolgd werd door Darius.6Toen later Xerxes koning van Perzië geworden was, dienden de andere volken een officiële klacht in tegen de inwoners van Juda en Jeruzalem.
7Toen daarna Artaxerxes koning van Perzië werd, stuurden Bislam, Mitredat, Tabeël en andere bestuurders hem een brief. De brief was geschreven in het Aramees, en hij was vertaald in het Perzisch.
8Ook Rechum, de leider van alle hoge ambtenaren, en Simsai, de schrijver van de koning, schreven een brief aan koning Artaxerxes over Jeruzalem.
=De brief aan koning Artaxerxes
9-11In de brief van Rechum en Simsai stond het volgende:
'Aan koning Artaxerxes. Van al zijn dienaren die in de provincie Trans-Eufraat wonen. Namelijk van Rechum, de leider van alle hoge ambtenaren, van Simsai, de schrijver van de koning, en van alle andere bestuurders. Dat zijn rechters, ambtenaren en bestuurders uit Sippar, Uruk, Babel, en Susa in Elam. De brief is ook geschreven namens de volken die hier wonen. Zij zijn vroeger door de machtige en beroemde koning Asnappar uit hun eigen steden weggehaald. En ze zijn toen naar de steden van Samaria en de rest van de provincie Trans-Eufraat gebracht.12Koning, u moet weten wat de Judeeërs doen die uit uw land weggegaan zijn. Ze zijn naar Jeruzalem gekomen om deze slechte en ongehoorzame stad weer op te bouwen. Ze repareren de muren en versterken de hele stad.
13Straks is de stad weer opgebouwd, en staan er weer muren omheen. Koning, u moet weten wat er dan zal gebeuren. Dan zullen de inwoners geen belasting meer betalen, en niet meer voor u willen werken. Daardoor zult u uw macht verliezen!
14Wij zijn trouw aan u, koning. Daarom sturen we deze brief. We willen u waarschuwen dat de Judeeërs bezig zijn om uw macht kleiner te maken. 15Jeruzalem is altijd al een slechte en ongehoorzame stad geweest. Dat staat in de oude jaarboeken met belangrijke gebeurtenissen. Al zo lang als de stad bestaat, zorgen de inwoners voor problemen bij koningen en in provincies. Daarom is de stad verwoest.
16Wij willen u dan ook waarschuwen. Als de stad weer opgebouwd wordt, zult u de macht over de provincie Trans-Eufraat kwijtraken.'
=Artaxerxes stuurt een brief terug
17Toen stuurde koning Artaxerxes dit antwoord:
'Aan Rechum, de leider van alle hoge ambtenaren, aan Simsai, de schrijver van de koning, en aan alle andere bestuurders. Ik wens vrede toe aan iedereen die in Samaria of in de rest van de provincie Trans-Eufraat woont.18De brief die jullie mij gestuurd hebben, is helemaal aan mij voorgelezen. 19Toen heb ik het bevel gegeven om in de jaarboeken met belangrijke gebeurtenissen te kijken. Het is duidelijk geworden dat de inwoners van Jeruzalem vaak in opstand kwamen tegen koningen. De stad is altijd al slecht en ongehoorzaam geweest.
20Er zijn zelfs belangrijke koningen in Jeruzalem geweest die belasting eisten voor zichzelf. En die koningen lieten de mensen in de hele provincie Trans-Eufraat voor zich werken.
21Daarom moeten jullie de arbeiders in Jeruzalem dwingen om te stoppen met de bouw van de stad. Want de stad mag pas opgebouwd worden als ik toestemming geef. 22Zorg ervoor dat ze zo snel mogelijk stoppen. Anders zal ik mijn macht verliezen in deze provincie.'
=De arbeiders moeten stoppen
23De brief van koning Artaxerxes werd voorgelezen aan Rechum, Simsai en de andere bestuurders. Daarna gingen zij zo snel mogelijk naar Jeruzalem. En met geweld dwongen ze de arbeiders om te stoppen met hun werk.
24Daarom werd er niet meer gebouwd aan de tempel van God in Jeruzalem, totdat Darius twee jaar koning van Perzië was.
=De tempel wordt afgebouwd
=De Judeeërs gaan door met de bouw
#5
1Toen stuurde God de profeet Haggai en de profeet Zacharia, de kleinzoon van Iddo, naar Juda en Jeruzalem. Zij moesten de Judeeërs nieuwe moed geven.
2Daarna begonnen Zerubbabel, de zoon van Sealtiël, en Jesua, de zoon van Josadak, weer met de bouw van de tempel in Jeruzalem. En ze kregen steun van de profeten.
3Korte tijd later kwam Tattenai, de provinciebestuurder van Trans-Eufraat, naar de Judeeërs toe. Setar-Boznai en andere bestuurders kwamen met hem mee. Ze vroegen: 'Wie heeft jullie het bevel gegeven om de tempel weer op te bouwen? 4En hoe heten de mannen die hier aan het bouwen zijn?'
5Toch hoefden de Judeeërs niet te stoppen met de bouw. Want de bestuurders besloten om eerst een brief naar koning Darius te sturen. Zo beschermde God de leiders van de Judeeërs.
=De brief aan koning Darius
6Hier volgt de brief die Tattenai, Setar-Boznai en andere bestuurders van de provincie Trans-Eufraat, naar koning Darius stuurden. 7In de brief stond het volgende:
'Aan koning Darius. We hopen dat het goed met u gaat.8Koning, we laten u weten dat wij naar de provincie Juda geweest zijn, naar de tempel van de grote God. Die tempel wordt weer opgebouwd met grote blokken steen en houten balken. De arbeiders zijn erg zorgvuldig en werken hard door.
9Wij hebben aan de leiders van de Judeeërs gevraagd: 'Wie heeft jullie het bevel gegeven om de tempel weer op te bouwen? Van wie mogen jullie het werk afmaken?' 10We hebben ook gevraagd hoe de leiders heten. We kunnen u nu dus laten weten wie dat zijn.
11De leiders hebben ons geantwoord: 'Wij zijn dienaren van de God van de hemel en de aarde. Wij bouwen zijn tempel weer op. Die tempel werd ooit gebouwd door een machtige koning van Israël. 12Maar Nebukadnessar, de koning van Babylonië, heeft de tempel verwoest. Hij nam onze voorouders gevangen en stuurde hen naar Babylonië. Daar had de God van de hemel zelf voor gezorgd, want hij was woedend op onze voorouders.
13Maar toen Cyrus koning van Babylonië werd, gaf hij het bevel om de tempel weer op te bouwen. 14Ook gaf hij de gouden en zilveren voorwerpen uit de tempel mee aan Sesbassar, zijn provinciebestuurder. Die voorwerpen had Nebukadnessar uit de tempel in Jeruzalem geroofd en naar de tempel in Babel gebracht. 15Cyrus zei: 'De tempel van God in Jeruzalem moet weer opgebouwd worden op de plaats waar de oude tempel stond. Neem deze voorwerpen mee en breng ze terug naar de tempel.'
16Toen is Sesbassar hierheen gekomen. En hij begon met de bouw van de tempel van God die in Jeruzalem woont. Sinds die tijd is er regelmatig aan de tempel gebouwd, maar hij is nog niet af.'
17Nu vragen wij, de bestuurders van de provincie Trans-Eufraat, om een onderzoek in Babylonië. Koning, kijkt u alstublieft in uw oude jaarboeken met alle belangrijke gebeurtenissen. Misschien staat er inderdaad een bevel van koning Cyrus in. Misschien heeft hij gezegd dat Gods tempel in Jeruzalem weer opgebouwd mag worden.
Koning, wilt u ons dat laten weten?'
=Darius laat de jaarboeken opzoeken
#6
1Toen gaf koning Darius het bevel om de oude jaarboeken met belangrijke gebeurtenissen op te zoeken. Die lagen in de bibliotheek 2van het paleis in Ekbatana, in de provincie Medië. Er werd een boek gevonden met de volgende bijzondere tekst:
3'Toen Cyrus koning geworden was, gaf hij dit bevel: 'De tempel van God in Jeruzalem moet opnieuw gebouwd worden, op de plek waar nu geofferd wordt.
De tempel moet 30 meter hoog en 30 meter breed worden.4De muren moeten gemaakt worden van steeds drie lagen steen en één laag hout. De koning zal alles betalen.
5Ook moeten alle gouden en zilveren voorwerpen uit de tempel teruggegeven worden. Die heilige voorwerpen heeft Nebukadnessar geroofd uit Jeruzalem en meegenomen naar Babel. Nu moeten ze weer in de tempel in Jeruzalem neergezet worden. Want daar horen ze.''
=Koning Darius stuurt een brief terug
6Toen stuurde Darius deze brief terug:
'Aan Tattenai, de provinciebestuurder van Trans-Eufraat, en aan Setar-Boznai en de andere bestuurders.
Jullie moeten de bouwers van de tempel niet tegenhouden.7Laat het werk doorgaan! De bestuurder van Juda en de andere leiders mogen de tempel bouwen op de plek waar de oude tempel stond.
8Bovendien moeten jullie de leiders van de Judeeërs helpen bij de bouw van de tempel van God. Jullie moeten alles wat ze nodig hebben, direct betalen van de belastingen uit de provincie Trans-Eufraat.
9Ook moeten jullie de priesters in Jeruzalem elke dag alles geven wat ze nodig hebben voor hun offers. Dus jonge stieren, rammen, jonge schapen, graan, zout, wijn en olijfolie. 10Dan kunnen ze offers brengen aan de God van de hemel. En dan kunnen ze bidden voor het leven van mij en mijn zonen.
11Iedereen die niet luistert naar mijn bevel, zal gedood worden. Hij wordt opgehangen aan een paal die uit zijn eigen huis gesloopt is. En zijn huis wordt helemaal verwoest.
12Ik hoop dat iedereen die ongehoorzaam is, gestraft wordt door de God van de tempel in Jeruzalem. Iedereen die deze tempel probeert te verwoesten, zal gedood worden door God.
Dit is een bevel van mij, koning Darius. Alles moet precies gebeuren zoals ik het gezegd heb.'13Tattenai, Setar-Boznai en de andere bestuurders deden alles precies zoals koning Darius het gezegd had.
14De leiders van de Judeeërs kregen nieuwe moed van de profeten Haggai en Zacharia. Daarom konden ze goed doorwerken aan de tempel. Ze bouwden de tempel zoals de God van Israël het wilde. En ze hadden daarvoor toestemming van de Perzische koningen Cyrus, Darius en Artaxerxes.
15De tempel was klaar toen Darius zes jaar koning was, op de derde dag van de twaalfde maand. 16Toen de tempel van God in gebruik genomen werd, was iedereen erg blij. De Israëlieten, de priesters, de Levieten en alle andere mensen die teruggekeerd waren uit Babylonië, vierden feest. 17Ze offerden honderd stieren, tweehonderd rammen en vierhonderd jonge schapen. En ze offerden twaalf geiten om de fouten goed te maken van het hele volk. Voor iedere stam offerden ze één geit.
18De priesters en de Levieten werden in verschillende groepen verdeeld voor het werk in de tempel. Dat gebeurde precies zoals het in de wet van Mozes stond.
=Het Paasfeest wordt gevierd
19Op de veertiende dag van de eerste maand vierde iedereen die teruggekomen was uit Babylonië, het Paasfeest.
20De priesters en de Levieten hadden zich voorbereid volgens de regels. Ze hadden ervoor gezorgd dat ze rein waren, zodat ze de lammeren voor het Paasfeest konden slachten. Ze offerden een lam voor zichzelf, voor de andere priesters, en voor iedereen die uit Babylonië teruggekomen was. 21Alle Israëlieten aten van de offers. En er waren mensen van andere volken die niet langer hun eigen goden wilden dienen, maar alleen de God van Israël. Ook zij aten van de offers.
22Zeven dagen lang vierden alle mensen vrolijk feest, en ze aten brood zonder gist. Ze waren blij omdat de Heer hen geholpen had. Hij had ervoor gezorgd dat Darius, de koning van Perzië, hen toch steunde bij de bouw van de tempel van de God van Israël.
=Ezra gaat naar Jeruzalem
=De familie van Ezra
#7
1Toen Artaxerxes koning van Perzië was, was er in Babylonië een man die Ezra heette. Ezra was een zoon van Seraja. Seraja was een zoon van Azarja. Azarja was een zoon van Chilkia. 2Chilkia was een zoon van Sallum. Sallum was een zoon van Sadok. Sadok was een zoon van Achitub. 3Achitub was een zoon van Amarja. Amarja was een zoon van Azarja. Azarja was een zoon van Merajot. 4Merajot was een zoon van Zerachja. Zerachja was een zoon van Uzzi. Uzzi was een zoon van Bukki. 5Bukki was een zoon van Abisua. Abisua was een zoon van Pinechas. Pinechas was een zoon van Eleazar. En Eleazar was een zoon van Aäron, de hogepriester.
6-7Ezra was een schrijver van de koning. Hij kende de wet die Mozes gekregen had van de Heer, de God van Israël, heel goed.
Toen Artaxerxes zeven jaar koning van Perzië was, vertrok Ezra uit Babylonië. Ezra werd beschermd door de Heer. Daarom kreeg hij van koning Artaxerxes alles mee wat hij maar wilde. Hij reisde naar Jeruzalem, samen met priesters, Levieten, tempelzangers, bewakers van de tempelpoorten, helpers in de tempel en andere Israëlieten.8-9Ezra vertrok uit Babylonië op de eerste dag van de eerste maand, zoals hij van plan was. En hij kwam precies vier maanden later veilig in Jeruzalem aan. Ezra werd beschermd door de Heer, 10omdat hij elke dag in de wetten van de Heer las. Ezra leefde precies volgens die wetten, en hij leerde ze aan de Israëlieten.
=Artaxerxes geeft Ezra een brief mee
11Ezra was priester en schrijver. Hij kende de wetten en regels die de Heer aan Israël gegeven had, goed. Hij kreeg een brief mee van Artaxerxes. In de brief stond het volgende:
12'Van koning Artaxerxes, de belangrijkste koning van de hele wereld. Aan de priester Ezra, die de wet van de God van de hemel goed kent. Ik hoop dat het goed met u gaat.
13-14Ik en mijn zeven raadgevers sturen u naar Juda en Jeruzalem. U moet onderzoeken of de mensen daar leven volgens de wet van uw God. Want u kent die wet goed. Iedereen die dat wil, mag met u meegaan naar Jeruzalem. Dat geldt voor alle priesters, Levieten en gewone Israëlieten uit mijn koninkrijk.
15-16U krijgt zilver en goud mee van mij en mijn raadgevers, en ook van de inwoners uit heel Babylonië. Dat is een geschenk voor de God van Israël, die in Jeruzalem woont. Ook krijgt u extra geschenken mee van uw volk en de priesters, voor de tempel van hun God in Jeruzalem.
17Met dat zilver en goud moet u net zo veel stieren, rammen, jonge schapen, graan en wijn kopen als nodig is. Die moet u offeren op het altaar van de tempel van uw God in Jeruzalem. 18Met het zilver en goud dat overblijft, mag u, samen met de andere priesters, doen wat u wilt. Als het maar volgens de wil van uw God is.
19U krijgt ook de heilige voorwerpen van uw tempel mee. Die moet u terugbrengen naar de tempel van uw God. Daar kunnen ze gebruikt worden bij het offeren.
20Als u nog meer nodig hebt voor de tempel van uw God, zal ik dat betalen uit de koninklijke schatkist. 21De bewakers van mijn schatkamers in de provincie Trans-Eufraat moeten u helpen. Ik zal hun daarvoor opdracht geven. Als u iets nodig hebt, Ezra, moeten zij dat meteen aan u geven. 22U mag 3000 kilo zilver, 25.000 kilo graan, 4000 liter wijn en 4000 liter olijfolie vragen, en net zo veel zout als u wilt.
=Het vervolg van de brief
23U moet alles wat met de tempel te maken heeft, heel precies uitvoeren. Precies zoals de God van de hemel het wil. Anders zal hij woedend worden op mij en mijn zonen.
24Verder maak ik bekend dat de priesters geen belasting hoeven te betalen. Dat geldt ook voor de Levieten, de tempelzangers, de bewakers van de tempelpoorten, de helpers en de andere dienaren in de tempel. Ook hoeven ze niet voor mij te werken.
25Ezra, u hebt wijsheid van God gekregen. Daarom moet u bestuurders en rechters aanwijzen. Zij moeten rechtspreken over iedereen in de provincie Trans-Eufraat die de wetten van uw God kent. En ze moeten die wetten leren aan iedereen die ze niet kent.
26Iedereen die ongehoorzaam is aan de wet van uw God of aan mijn wet, zal direct gestraft worden. Hij zal gedood worden, of met de zweep geslagen worden. Of hij zal in de gevangenis worden gegooid, of zijn hele bezit zal van hem worden afgepakt.'
=Ezra vertelt over zijn reis
=Ezra dankt de Heer
27Ik dank de Heer, de God van mijn voorouders! Want hij heeft ervoor gezorgd dat de koning een prachtig gebouw wil maken van de tempel in Jeruzalem. 28En hij heeft ervoor gezorgd dat de koning, zijn raadgevers en alle machtige bestuurders mij willen helpen.
Omdat de Heer, mijn God, mij beschermde, kreeg ik moed. Toen heb ik alle leiders van Israël verzameld. Zo konden we met elkaar naar Jeruzalem vertrekken.
=Lijst van teruggekeerde Israëlieten
#8
1De volgende leiders van families zijn met mij uit Babylonië weggegaan toen Artaxerxes koning was. In deze lijst staan hun namen en de namen van hun voorouders:
2Gersom, een nakomeling van Pinechas.
Daniël, een nakomeling van Itamar.
Chattus, een nakomeling van David.
Eén van de nakomelingen van Sechanja.
3Zecharja, een nakomeling van Paros, samen met 150 andere mannen uit zijn familie die op officiële lijsten stonden.
4Eljoënai, de zoon van Zerachja, een nakomeling van Pachat-Moab, samen met tweehonderd andere mannen uit zijn familie.
5Eén van de nakomelingen van Sechanja, de zoon van Jachaziël, samen met driehonderd andere mannen uit zijn familie.
6Ebed, de zoon van Jonatan, een nakomeling van Adin, samen met vijftig andere mannen uit zijn familie.
7Jesaja, de zoon van Atalja, een nakomeling van Elam, samen met zeventig andere mannen uit zijn familie.
8Zebadja, de zoon van Michaël, een nakomeling van Sefatja, samen met tachtig andere mannen uit zijn familie.
9Obadja, de zoon van Jechiël, een nakomeling van Joab, samen met 218 andere mannen uit zijn familie.
10Eén van de nakomelingen van Selomit, de zoon van Josifja, samen met 160 andere mannen uit zijn familie.
11Zecharja, de zoon van Bebai, een nakomeling van Bebai, samen met 28 andere mannen uit zijn familie.
12Jochanan, de zoon van Hakkatan, een nakomeling van Azgad, samen met 110 andere mannen uit zijn familie.
13Elifelet, Jeïël en Semaja, de enige nakomelingen van Adonikam, samen met zestig andere mannen uit hun familie.
14Utai en Zakkur, de nakomelingen van Bigwai, samen met zeventig andere mannen uit hun familie.
=Ezra zoekt naar Levieten
15Ik liet alle mensen bij elkaar komen bij het kanaal dat naar de plaats Ahawa loopt. We bleven daar drie dagen. Toen merkte ik dat er bij het volk wel priesters waren, maar geen gewone Levieten.
16Daarom liet ik negen leiders van families bij me komen: Eliëzer, Ariël, Semaja, Jarib, Natan, Zerachja, Mesullam en twee leiders met de naam Elnatan. Ik liet ook twee wijze mannen bij me komen: Jojarib en nog een andere Elnatan. 17Ik stuurde hen naar Iddo, de leider van de heilige plaats Kasifja. Ze moesten vragen om Levieten die dienst konden doen in de tempel van onze God in Jeruzalem. Iddo moest daarover een beslissing nemen, samen met de andere bestuurders en de dienaren van de tempel in Kasifja.
18God zorgde voor ons. Want Iddo stuurde ons een wijze man: de Leviet Serebja, die afstamde van Machli. Machli was een nakomeling van Levi, de zoon van Jakob. Ook de zonen van Serebja en andere mannen uit zijn familie kwamen mee. Het waren in totaal achttien mannen.
19Iddo stuurde ook Chasabja en Jesaja, nakomelingen van Merari. Ook hun broers en zonen kwamen mee. Het waren in totaal twintig mannen.
20En ten slotte stuurde Iddo nog 220 dienaren voor de tempel. Hun voorouders waren al door David en zijn raadgevers aangewezen om de Levieten te helpen. Alle tempeldienaren stonden met hun naam op een officiële lijst.
=Ezra laat iedereen vasten en bidden
21Toen gaf ik het bevel dat iedereen bij het Ahawa-kanaal moest vasten om hulp te vragen aan onze God. We smeekten of hij ons, onze kinderen en al onze bezittingen wilde beschermen tijdens de reis.
22Er waren namelijk geen soldaten en ruiters om ons onderweg te beschermen. Want ik had geen hulp durven vragen aan de koning. Ik had tegen hem gezegd: 'God straft alle mensen die hem verlaten, hij straft hen zwaar. Maar alle mensen die hem dienen, worden door hem beschermd.'
23We vastten allemaal, en we vroegen hulp aan onze God. En hij heeft ons inderdaad geholpen.
=Ezra weegt het goud en het zilver
24Toen we gevast hadden, koos ik twaalf van de belangrijkste priesters uit. Ik koos ook twaalf Levieten uit: Serebja, Chasabja en nog tien anderen. 25Zij moesten meekijken terwijl ik het zilver en het goud woog, en de heilige voorwerpen uit de tempel telde. Alles was gegeven door de koning, zijn raadgevers en andere leiders, en door de Israëlieten die in Babylonië woonden. Het was bedoeld voor de tempel van onze God.
26Er waren honderd zilveren voorwerpen, die samen 60 kilo wogen. De rest van het zilver woog 19.500 kilo, en het goud woog 3000 kilo. 27Er waren ook twintig gouden schalen, die samen 1000 Perzische goudstukken waard waren. En twee prachtige vaten van glanzend brons, net zo kostbaar als goud.
28Ik zei tegen de priesters en de Levieten: 'Jullie zijn heilig, want jullie horen bij de Heer. En alles wat ik net gewogen heb, is ook heilig. Het is een geschenk voor de Heer, de God van jullie voorouders. 29Bewaak alles dus goed totdat jullie in de tempel van de Heer in Jeruzalem zijn. Daar moeten jullie in de schatkamers alles opnieuw wegen. De leiders van de priesters, de Levieten en de leiders van de Israëlitische families moeten daarbij zijn.'
30Toen namen de priesters en de Levieten alles aan. Ze moesten het zilver, het goud en de heilige voorwerpen meenemen naar de tempel van onze God in Jeruzalem.
=Ezra komt aan in Jeruzalem
31Op de twaalfde dag van de eerste maand vertrokken we bij het Ahawa-kanaal. We reisden naar Jeruzalem. Onderweg beschermde God ons tegen vijanden en rovers.
32Toen we aangekomen waren in Jeruzalem, rustten we eerst drie dagen. 33Op de vierde dag werden het zilver en goud, en alle heilige voorwerpen gewogen in de tempel van onze God. Daarna werd alles aan de priester Meremot gegeven, de zoon van Uria. Elazar, de zoon van Pinechas, was erbij toen dat gebeurde. Net als de Leviet Jozabad, de zoon van Jesua, en de Leviet Noadja, de zoon van Binnuï.
34Alles werd gewogen en geteld. En het totale gewicht werd opgeschreven.
=De Israëlieten brengen offers
35Toen brachten de Israëlieten die teruggekeerd waren uit Babylonië, offers aan de God van Israël. Ze offerden twaalf stieren om de fouten van het hele volk goed te maken. Ze offerden ook 96 volwassen rammen en 77 jonge rammen. En ten slotte offerden ze twaalf bokken om weer rein te worden. Alle offers werden helemaal verbrand.
36De Israëlieten gaven de brieven van de koning aan de bestuurders van de steden en van de provincie Trans-Eufraat. Daarom hielpen de bestuurders het volk van Israël, en steunden ze het werk aan de tempel.
=Het gebed van Ezra
=Het volk doet verschrikkelijke dingen
#9
1Er kwamen een paar leiders van het volk van Israël naar mij toe. Ze zeiden: 'Het volk van Israël, en de priesters en de Levieten hebben verschrikkelijke dingen gedaan. Ze gaan om met de volken die om hen heen wonen. En ze gedragen zich net zoals de Kanaänieten, de Hethieten, de Perizzieten, de Jebusieten, de Ammonieten, de Moabieten, de Amorieten en de Egyptenaren.
2Er zijn namelijk Israëlieten getrouwd met vrouwen uit die volken. Daardoor is het volk van Israël niet heilig meer. De leiders en de andere bestuurders zijn begonnen met die verschrikkelijke dingen.'
=Ezra begint te bidden
3Toen ik dat hoorde, scheurde ik mijn jas en mijn kleren, als teken van rouw. Ook trok ik haren uit mijn hoofd en mijn baard. Toen ging ik op de grond zitten, ik wist niet meer wat ik moest doen. 4Iedereen die bang was dat God het volk zwaar zou straffen voor die verschrikkelijke daden, kwam naar mij toe. Ik bleef tot de avond zitten zonder iets te zeggen, totdat het tijd was voor de offers.
5Toen stond ik op, en ik stopte met rouwen. Ik knielde, met mijn gescheurde kleren nog aan. Ik stak mijn armen omhoog naar de hemel om te bidden tot de Heer, mijn God. 6Ik bad:
'Mijn God, ik schaam me diep. Ik durf bijna niet tot u te bidden, want mijn volk en ik hebben te veel fouten gemaakt. Onze schuld is oneindig groot.7Wij zijn heel schuldig. Onze voorouders hebben veel verkeerd gedaan, en wij zijn niet anders dan zij. Daarom zijn wij samen met onze koningen en priesters onderdrukt door koningen van andere landen. Zij hebben mensen van ons volk gedood en mensen gevangengenomen. Ze hebben onze steden leeggeroofd, en ze hebben ons vernederd. En die dingen gebeuren nog steeds.
=Ezra dankt God
8Toch bent u de laatste tijd weer goed voor ons, Heer, onze God. Want u hebt een deel van ons volk uit Babylonië laten vertrekken. U hebt ons weer een gedeelte van Jeruzalem gegeven om in te wonen. U hebt ons weer hoop gegeven. U hebt ons weer wat vreugde gegeven, ook al zijn we nog steeds slaven.
9U hebt ons niet in de steek gelaten. We zijn nog wel slaven, maar u hebt ervoor gezorgd dat de koningen van Perzië goed voor ons zijn. U hebt ons moed gegeven om uw tempel weer op te bouwen. We mogen uw huis herstellen, en we kunnen weer veilig wonen in Juda en Jeruzalem.
=De Israëlieten zijn schuldig
10God, u bent goed voor ons geweest. En toch houden wij ons niet aan uw wetten. 11De profeten, uw dienaren, hebben ons die wetten gegeven. Ze zeiden: 'Straks komen jullie in het land dat jullie in bezit zullen krijgen. Dat land is onrein. Het is onrein geworden door alle afschuwelijke dingen die de inwoners doen. Ze doen overal in het land verschrikkelijke dingen.
12Daarom mogen jullie je dochters niet laten trouwen met de zonen van die inwoners. En jullie zonen mogen niet trouwen met hun dochters. Help die volken niet om rijk of gelukkig te worden. Als jullie je aan die regels houden, zal het goed met jullie gaan. Dan zullen jullie meer dan genoeg te eten hebben. En dan zullen jullie kinderen het land voor altijd in bezit nemen.'
13-14Maar wij hebben ons niet aan uw regels gehouden. Want we zijn toch getrouwd met mensen van die afschuwelijke volken.
We wisten dat u ons straft als we verkeerd leven. U straft ons altijd voor alle slechte dingen die we doen. Dus u had ons volk volledig kunnen vernietigen. U had ervoor kunnen zorgen dat er niemand van ons overbleef. Want we hebben ons niet aan uw regels gehouden. Maar u hebt ons minder zwaar gestraft dan we verdienen.
15Heer, God van Israël, u bent een goede en trouwe God. U hebt ons niet vernietigd, wij leven nog steeds. Maar we zijn schuldig, we kunnen onze fouten nooit meer goedmaken.'
=Ezra stuurt buitenlandse vrouwen weg
=Sechanja wil de vrouwen wegsturen
#10
1Ezra huilde toen hij aan het bidden was en alle fouten van het volk noemde. Hij lag op de grond voor de tempel van God. Er kwam een grote groep Israëlitische mannen, vrouwen en kinderen om hem heen staan. En iedereen huilde hard.
2Toen begon Sechanja, de zoon van Jechiël, een nakomeling van Elam, te spreken. Hij zei tegen Ezra: 'Wij zijn ontrouw geworden aan God. Want we zijn getrouwd met vrouwen uit dit land, vrouwen die bij andere volken horen. Maar het kan nog goed komen met ons, 3als we God plechtig beloven om alle buitenlandse vrouwen weg te sturen. Dan doen we wat u tegen ons gezegd hebt. En iedereen die God gehoorzaamt, is het met u eens. Dan leven we weer volgens de wet. 4Sta op Ezra! Wees dapper. U moet ervoor zorgen dat het gebeurt. Wij zijn het ermee eens.'
5Toen stond Ezra op. Hij liet de leiders van de priesters, van de Levieten en van het hele volk van Israël beloven dat ze de buitenlandse vrouwen weg zouden sturen. En die leiders beloofden dat plechtig.
6Daarna ging Ezra weg bij Gods tempel. Hij ging naar het huis van Jochanan, de zoon van Eljasib. Ezra bleef daar, zonder iets te eten of te drinken. Want hij rouwde omdat de Israëlieten ontrouw geworden waren aan God.
=Iedereen moet naar Jeruzalem komen
7Toen lieten de leiders van het volk in heel Juda en Jeruzalem een boodschap voorlezen. Daarin stond dat alle mannen van de stammen Juda en Benjamin die uit Babylonië teruggekeerd waren, naar Jeruzalem moesten komen. 8De leiders besloten dat iedereen er binnen drie dagen moest zijn. Als iemand er dan nog niet was, mocht hij niet meer bij het volk van Israël horen. En hij zou ook al zijn bezittingen kwijtraken.
9Alle mannen van de stammen Juda en Benjamin kwamen binnen drie dagen naar Jeruzalem. Op de twintigste dag van de negende maand was iedereen aanwezig. Toen ging het hele volk zitten op het plein voor de tempel van God. De mensen beefden, omdat ze bang waren, en omdat het hard regende.
=Ezra houdt een toespraak
10Toen ging de priester Ezra voor hen staan, en zei: 'Jullie zijn ontrouw geworden aan God. Want jullie zijn getrouwd met vrouwen uit andere volken. En zo hebben jullie de schuld van ons volk nog groter gemaakt. 11Vertel daarom nu al jullie fouten aan de Heer, de God van jullie voorouders. En doe wat hij wil: blijf uit de buurt van mensen uit andere volken, en stuur jullie buitenlandse vrouwen weg.'
=Het volk geeft Ezra gelijk
12Toen antwoordde iedereen met luide stem: 'We zullen doen wat u tegen ons gezegd hebt. 13Maar dat lukt ons niet binnen één of twee dagen. Want we zijn met heel veel mensen. En het regent steeds, zodat we niet buiten kunnen blijven om de dingen te regelen. Bovendien hebben heel veel mensen een buitenlandse vrouw. We hebben dus meer tijd nodig.
14Er moeten leiders van onze families in Jeruzalem blijven. Dan kunnen zij bepalen wanneer de leiders en de rechters van elke stad naar Jeruzalem moeten komen. En die leiders moeten dan alle mannen met een buitenlandse vrouw meenemen. Als we dat doen, zal God niet meer zo kwaad op ons zijn.'
15-17Alle Israëlieten die uit Babylonië teruggekomen waren, wilden het zo doen. Behalve Jonatan, de zoon van Asaël, en Jachzeja, de zoon van Tikwa. En zij werden gesteund door Mesullam en de Leviet Sabbetai.
Toen wees Ezra in elke familie een leider aan. Hun namen werden opgeschreven op een lijst. Zij moesten uitzoeken welke mannen een buitenlandse vrouw hadden. Ze begonnen op de eerste dag van de tiende maand. En op de eerste dag van het nieuwe jaar waren ze klaar met hun onderzoek.18De volgende priesters waren met een buitenlandse vrouw getrouwd:
Maäseja, Eliëzer, Jarib en Gedalja. Zij waren nakomelingen van Jesua, de zoon van Josadak, en van zijn broers.19Zij beloofden plechtig dat ze hun vrouwen zouden wegsturen. En ze offerden een ram uit hun kudde om hun schuld weg te nemen.
20Ook Chanani en Zebadja, de nakomelingen van Immer, hadden een buitenlandse vrouw.
21Maäseja, Elia, Semaja, Jechiël en Uzzia, de nakomelingen van Charim, hadden ook een buitenlandse vrouw.
22En Eljoënai, Maäseja, Jismaël, Netanel, Jozabad en Elasa, de nakomelingen van Paschur, waren ook met een buitenlandse vrouw getrouwd.
=Levieten
23De volgende Levieten waren met een buitenlandse vrouw getrouwd: Jozabad, Simi, Kelaja (beter bekend als Kelita), Petachja, Jehuda en Eliëzer.
=Zangers en bewakers van de tempel
24Er was ook een tempelzanger met een buitenlandse vrouw getrouwd: Eljasib.
En de volgende bewakers van de tempelpoorten hadden een buitenlandse vrouw: Sallum, Telem en Uri.25De volgende gewone Israëlieten waren met een buitenlandse vrouw getrouwd:
Ramja, Jizzia, Malkia, Miamin, Elazar, Benaja en nog een andere Malkia, de nakomelingen van Paros.26Mattanja, Zecharja, Jechiël, Abdi, Jeremot en Elia, de nakomelingen van Elam.
27Eljoënai, Eljasib, Mattanja, Jeremot, Zabad en Aziza, de nakomelingen van Zattu.
28Jochanan, Chananja, Zabbai en Atlai, de nakomelingen van Bebai.
29Mesullam, Malluch, Adaja, Jasub, Seal en Jeramot, de nakomelingen van Bani.
30Adna, Kelal, Benaja, Maäseja, Mattanja, Besaleël, Binnuï en Manasse, de nakomelingen van Pachat-Moab.
31Eliëzer, Jissia, Malkia, Semaja, Simeon, 32Benjamin, Malluch en Semarja, de nakomelingen van Charim.
33Mattenai, Mattatta, Zabad, Elifelet, Jeremai, Manasse en Simi, de nakomelingen van Chasum.
34Maädai, Amram, Uel, 35Benaja, Bedeja, Keluhu, 36Wanja, Meremot, Eljasib, 37Mattanja, Mattenai, Jaäsai, 38Bani, Binnuï, Simi, 39Selemja, Natan, Adaja, 40Machnadbai, Sasai, Sarai, 41Azarel, Selemja, Semarja, 42Sallum, Amarja en Josef, de nakomelingen van Bani.
43Jeïël, Mattitja, Zabad, Zebina, Jaddai, Joël en Benaja, de nakomelingen van Nebo.
=Slot
44Alle mannen die op de lijst stonden, waren getrouwd met vrouwen uit een ander volk. En sommige mannen hadden ook kinderen gekregen met die vrouwen.
