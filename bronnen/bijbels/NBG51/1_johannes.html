<div class="bibletext"> 
 <div id="scroller"> 
  <h3 class="s">Het getuigenis van Johannes</h3> 
  <p class="p"><h1>1</h1><span class="verse"><sup id="1John.1.1" class="v">1</sup>Hetgeen was van den beginne, hetgeen wij gehoord hebben, hetgeen wij gezien hebben met onze (eigen) ogen, hetgeen wij aanschouwd hebben en onze handen getast hebben van het Woord des levens </span><span class="verse"><sup id="1John.1.2" class="v">2</sup>- het leven toch is geopenbaard en wij hebben gezien en getuigen en verkondigen u het eeuwige leven, dat bij de Vader was en aan ons geopenbaard is - </span><span class="verse"><sup id="1John.1.3" class="v">3</sup>hetgeen wij gezien en gehoord hebben, verkondigen wij ook u, opdat ook gij met ons gemeenschap zoudt hebben. En ónze gemeenschap is met de Vader en met zijn Zoon <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1John.1.4" class="v">4</sup>En deze dingen schrijven wij, opdat onze blijdschap volkomen zij.</span></p> 
  <p class="p"><span class="indent"></span></p> 
  <h3 class="s">De wandel in het licht</h3> 
  <span class="verse"><sup id="1John.1.5" class="v">5</sup>En dit is de verkondiging, die wij van Hem gehoord hebben en u verkondigen: God is licht en in Hem is in het geheel geen duisternis. </span> 
  <span class="verse"><sup id="1John.1.6" class="v">6</sup>Indien wij zeggen, dat wij gemeenschap met Hem hebben en in de duisternis wandelen, dan liegen wij en doen de waarheid niet; </span> 
  <span class="verse"><sup id="1John.1.7" class="v">7</sup>maar indien wij in het licht wandelen, gelijk Hij in het licht is, hebben wij gemeenschap met elkander; en het bloed van <span class="highlight tooltipkeyword" data-keyword="1672" title="">Jezus</span>, zijn Zoon, reinigt ons van alle zonde. </span> 
  <span class="verse"><sup id="1John.1.8" class="v">8</sup>Indien wij zeggen, dat wij geen <span class="highlight tooltipkeyword" data-keyword="1711,1710,1063,1062" title="">zonde</span> hebben, misleiden wij onszelf en de waarheid is in ons niet. </span> 
  <span class="verse"><sup id="1John.1.9" class="v">9</sup>Indien wij onze <span class="highlight tooltipkeyword" data-keyword="1711,1710" title="">zonden</span> belijden, Hij is getrouw en <span class="highlight tooltipkeyword" data-keyword="1630,1629,1621" title="">rechtvaardig</span>, om ons de <span class="highlight tooltipkeyword" data-keyword="1711,1710" title="">zonden</span> te <span class="highlight tooltipkeyword" data-keyword="1712" title="">vergeven</span> en ons te <span class="highlight tooltipkeyword" data-keyword="1691,1694" title="">reinigen</span> van alle ongerechtigheid. </span> 
  <span class="verse"><sup id="1John.1.10" class="v">10</sup>Indien wij zeggen, dat wij niet gezondigd hebben, maken wij Hem tot een leugenaar en zijn woord is in ons niet.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="1John.2.1" class="v">1</sup>Mijn kinderkens, dit schrijf ik u, opdat gij niet tot <span class="highlight tooltipkeyword" data-keyword="1711,1710,1063,1062" title="">zonde</span> komt. En als iemand gezondigd heeft, wij hebben een voorspraak bij de Vader, <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, de rechtvaardige; </span><span class="verse"><sup id="1John.2.2" class="v">2</sup>en Hij is een verzoening voor onze <span class="highlight tooltipkeyword" data-keyword="1711,1710" title="">zonden</span> en niet alleen voor de onze, maar ook voor die der gehele wereld.</span></p> 
  <h3 class="s">Het bewaren van <span class="highlight tooltipkeyword" data-keyword="101" title="">Christus</span>' geboden</h3> 
  <p class="p"><span class="indent"></span><span class="verse"><sup id="1John.2.3" class="v">3</sup>En hieraan onderkennen wij, dat wij Hem kennen: indien wij zijn geboden bewaren. </span><span class="verse"><sup id="1John.2.4" class="v">4</sup>Wie zegt: Ik ken Hem, en zijn geboden niet bewaart, is een leugenaar en in die is de waarheid niet; </span><span class="verse"><sup id="1John.2.5" class="v">5</sup>maar wie zijn woord bewaart, in die is waarlijk de <span class="highlight tooltipkeyword" data-keyword="1054,1056" title="">liefde</span> Gods volmaakt. Hieraan onderkennen wij, dat wij in Hem zijn. </span><span class="verse"><sup id="1John.2.6" class="v">6</sup>Wie zegt, dat hij in Hem blijft, behoort ook zelf zó te wandelen, als Hij gewandeld heeft.</span></p> 
  <h3 class="s">De broederliefde</h3> 
  <p class="p"><span class="indent"></span><span class="verse"><sup id="1John.2.7" class="v">7</sup>Geliefden, ik schrijf u geen nieuw gebod, maar een oud gebod, dat gij van den beginne gehad hebt. Dit oude gebod is het woord, dat gij gehoord hebt. </span><span class="verse"><sup id="1John.2.8" class="v">8</sup>Toch schrijf ik u een nieuw gebod, want - wat waarheid is in Hem en in u - de duisternis gaat voorbij en het waarachtige licht schijnt reeds. </span><span class="verse"><sup id="1John.2.9" class="v">9</sup>Wie zegt in het licht te zijn en zijn broeder haat, die is in de duisternis tot nu toe. </span><span class="verse"><sup id="1John.2.10" class="v">10</sup>Wie zijn broeder liefheeft, blijft in het licht en in hem is niets aanstotelijks; </span><span class="verse"><sup id="1John.2.11" class="v">11</sup>maar wie zijn broeder haat, is in de duisternis en wandelt in de duisternis, en hij weet niet waar hij heengaat, want de duisternis heeft zijn ogen verblind.</span></p> 
  <h3 class="s">De wereldsgezindheid</h3> 
  <p class="p"><span class="indent"></span><span class="verse"><sup id="1John.2.12" class="v">12</sup>Ik schrijf u, kinderkens, want de <span class="highlight tooltipkeyword" data-keyword="1711,1710" title="">zonden</span> zijn u <span class="highlight tooltipkeyword" data-keyword="1712" title="">vergeven</span> om zijns naams wil. </span><span class="verse"><sup id="1John.2.13" class="v">13</sup>Ik schrijf u, vaders, want gij kent Hem, die van den beginne is. Ik schrijf u, jongelingen, want gij hebt de boze overwonnen. Ik heb u geschreven, kinderen, want gij kent de Vader. </span><span class="verse"><sup id="1John.2.14" class="v">14</sup>Ik heb u geschreven, vaders, want gij kent Hem, die van den beginne is. Ik heb u geschreven, jongelingen, want gij zijt sterk en het woord Gods blijft in u en gij hebt de boze overwonnen. </span><span class="verse"><sup id="1John.2.15" class="v">15</sup>Hebt de wereld niet lief en hetgeen in de wereld is. Indien iemand de wereld liefheeft, de <span class="highlight tooltipkeyword" data-keyword="1054,1056" title="">liefde</span> des Vaders is niet in hem. </span><span class="verse"><sup id="1John.2.16" class="v">16</sup>Want al wat in de wereld is: de begeerte des vlezes, de begeerte der ogen en een hovaardig leven, is niet uit de Vader, maar uit de wereld. </span><span class="verse"><sup id="1John.2.17" class="v">17</sup>En de wereld gaat voorbij en haar begeren, maar wie de wil van God doet, blijft tot in eeuwigheid.</span></p> 
  <h3 class="s">De <span class="highlight tooltipkeyword" data-keyword="99" title="">antichrist</span></h3> 
  <p class="p"><span class="indent"></span><span class="verse"><sup id="1John.2.18" class="v">18</sup>Kinderen, het is de laatste ure; en gelijk gij gehoord hebt, dat er een <span class="highlight tooltipkeyword" data-keyword="99" title="">antichrist</span> komt, zijn er nu ook vele antichristen opgestaan, en daaraan onderkennen wij, dat het de laatste ure is. </span><span class="verse"><sup id="1John.2.19" class="v">19</sup>Zij zijn van ons uitgegaan, maar zij waren uit ons niet; want indien zij uit ons geweest waren, zouden zij bij ons gebleven zijn: maar aan hen moest openbaar worden, dat niet allen uit ons zijn. </span><span class="verse"><sup id="1John.2.20" class="v">20</sup>Gij echter hebt een <span class="highlight tooltipkeyword" data-keyword="648" title="">zalving</span> van de <span class="highlight tooltipkeyword" data-keyword="1038" title="">Heilige</span> en gij weet dat allen. </span><span class="verse"><sup id="1John.2.21" class="v">21</sup>Ik heb u niet geschreven, omdat gij de waarheid niet weet, maar omdat gij haar weet en omdat geen leugen uit de waarheid is. </span><span class="verse"><sup id="1John.2.22" class="v">22</sup>Wie is de leugenaar dan wie loochent, dat <span class="highlight tooltipkeyword" data-keyword="1672" title="">Jezus</span> de <span class="highlight tooltipkeyword" data-keyword="101" title="">Christus</span> is? Dit is de <span class="highlight tooltipkeyword" data-keyword="99" title="">antichrist</span>, die de Vader en de Zoon loochent. </span><span class="verse"><sup id="1John.2.23" class="v">23</sup>Een ieder, die de Zoon loochent, heeft ook de Vader niet. Wie de Zoon belijdt, heeft ook de Vader. </span><span class="verse"><sup id="1John.2.24" class="v">24</sup>Wat u betreft, wat gij van den beginne gehoord hebt, moet in u blijven. Indien in u blijft, wat gij van den beginne gehoord hebt, dan zult gij ook in de Zoon en [in] de Vader blijven. </span><span class="verse"><sup id="1John.2.25" class="v">25</sup>En dit is de <span class="highlight tooltipkeyword" data-keyword="1702" title="">belofte</span>, die Hij zelf ons beloofd heeft: het eeuwige leven.</span></p> 
  <p class="p"><span class="indent"></span><span class="verse"><sup id="1John.2.26" class="v">26</sup>Dit heb ik u geschreven over hen, die u misleiden. </span><span class="verse"><sup id="1John.2.27" class="v">27</sup>En wat u betreft, de <span class="highlight tooltipkeyword" data-keyword="648" title="">zalving</span>, die gij van Hem ontvangen hebt, blijft op u, en gij hebt niet van node, dat iemand u lere; maar, gelijk zijn <span class="highlight tooltipkeyword" data-keyword="648" title="">zalving</span> u leert over alle dingen, en waarachtig is en geen leugen, blijft in Hem, gelijk zij u geleerd heeft.</span></p> 
  <p class="p"><span class="indent"></span></p> 
  <h3 class="s">Het kindschap Gods</h3> 
  <span class="verse"><sup id="1John.2.28" class="v">28</sup>En nu, kinderkens, blijft in Hem, opdat wij, als Hij zal geopenbaard worden, vrijmoedigheid hebben en voor Hem niet beschaamd staan bij zijn komst. </span> 
  <span class="verse"><sup id="1John.2.29" class="v">29</sup>Als gij weet, dat Hij <span class="highlight tooltipkeyword" data-keyword="1630,1629,1621" title="">rechtvaardig</span> is, erkent dan ook, dat een ieder, die de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> doet, uit Hem geboren is.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="1John.3.1" class="v">1</sup>Ziet, welk een <span class="highlight tooltipkeyword" data-keyword="1056,1054" title="">liefde</span> ons de Vader heeft gegeven, dat wij kinderen Gods genoemd worden, en wij zijn het (ook). Daarom kent de wereld ons niet, omdat zij Hem niet kent. </span><span class="verse"><sup id="1John.3.2" class="v">2</sup>Geliefden, nu zijn wij kinderen Gods en het is nog niet geopenbaard, wat wij zijn zullen; (maar) wij weten, dat, als Hij zal geopenbaard zijn, wij Hem gelijk zullen wezen; want wij zullen Hem zien, gelijk Hij is. </span><span class="verse"><sup id="1John.3.3" class="v">3</sup>En een ieder, die deze hoop op Hem heeft, reinigt zich, gelijk Hij <span class="highlight tooltipkeyword" data-keyword="1691,1690,1694,1699,1698" title="">rein</span> is. </span><span class="verse"><sup id="1John.3.4" class="v">4</sup>Ieder, die de <span class="highlight tooltipkeyword" data-keyword="1711,1710,1063,1062" title="">zonde</span> doet, doet ook de <span class="highlight tooltipkeyword" data-keyword="1711,1710" title="">wetteloosheid</span>, en de <span class="highlight tooltipkeyword" data-keyword="1711,1710,1063,1062" title="">zonde</span> is wetteloosheid. </span><span class="verse"><sup id="1John.3.5" class="v">5</sup>En gij weet, dat Hij geopenbaard is, opdat Hij de <span class="highlight tooltipkeyword" data-keyword="1711,1710" title="">zonden</span> zou wegnemen, en in Hem is geen zonde. </span><span class="verse"><sup id="1John.3.6" class="v">6</sup>Een ieder, die in Hem blijft, zondigt niet; een ieder, die zondigt, heeft Hem niet gezien en heeft Hem niet gekend.</span></p> 
  <p class="p"><span class="indent"></span><span class="verse"><sup id="1John.3.7" class="v">7</sup>Kinderkens, laat niemand u misleiden. Wie de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> doet, is <span class="highlight tooltipkeyword" data-keyword="1630,1629,1621" title="">rechtvaardig</span>, gelijk Hij <span class="highlight tooltipkeyword" data-keyword="1630,1629,1621" title="">rechtvaardig</span> is; </span><span class="verse"><sup id="1John.3.8" class="v">8</sup>wie de <span class="highlight tooltipkeyword" data-keyword="1711,1710,1063,1062" title="">zonde</span> doet is uit de <span class="highlight tooltipkeyword" data-keyword="517" title="">duivel</span>, want de <span class="highlight tooltipkeyword" data-keyword="517" title="">duivel</span> zondigt van den beginne. Hiertoe is de Zoon van God geopenbaard, opdat Hij de werken des duivels verbreken zou.</span></p> 
  <p class="p"><span class="indent"></span><span class="verse"><sup id="1John.3.9" class="v">9</sup>Een ieder, die uit God geboren is, doet geen <span class="highlight tooltipkeyword" data-keyword="1711,1710,1063,1062" title="">zonde</span>; want het zaad (Gods) blijft in hem en hij kan niet <span class="highlight tooltipkeyword" data-keyword="1063,1062" title="">zondigen</span>, want hij is uit God geboren. </span><span class="verse"><sup id="1John.3.10" class="v">10</sup>Hieraan zijn de kinderen Gods en de kinderen des duivels kenbaar: een ieder, die de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> niet doet, is niet uit God, evenmin als wie zijn broeder niet liefheeft.</span></p> 
  <h3 class="s">De band der <span class="highlight tooltipkeyword" data-keyword="1056,1054" title="">liefde</span></h3> 
  <p class="p"><span class="indent"></span><span class="verse"><sup id="1John.3.11" class="v">11</sup>Want dit is de verkondiging, die gij van den beginne gehoord hebt: dat wij elkander zouden <span class="highlight tooltipkeyword" data-keyword="1056" title="">liefhebben</span>; </span><span class="verse"><sup id="1John.3.12" class="v">12</sup>niet gelijk <span class="highlight tooltipkeyword" data-keyword="1716" title="">Kaïn</span>: hij was uit de boze en vermoordde zijn broeder. En waarom vermoordde hij hem? Omdat zijn werken boos waren en die van zijn broeder rechtvaardig. </span><span class="verse"><sup id="1John.3.13" class="v">13</sup>Verwondert u niet, broeders, wanneer de wereld u haat. </span><span class="verse"><sup id="1John.3.14" class="v">14</sup>Wij weten, dat wij overgegaan zijn uit de dood in het leven, omdat wij de broeders liefhebben. Wie niet liefheeft, blijft in de dood. </span><span class="verse"><sup id="1John.3.15" class="v">15</sup>Een ieder, die zijn broeder haat, is een mensenmoorder en gij weet, dat geen mensenmoorder eeuwig leven blijvend in zich heeft. </span><span class="verse"><sup id="1John.3.16" class="v">16</sup>Hieraan hebben wij de <span class="highlight tooltipkeyword" data-keyword="1056,1054" title="">liefde</span> leren kennen, dat Hij zijn leven voor ons heeft ingezet; ook wij behoren dan voor de broeders ons leven in te zetten. </span><span class="verse"><sup id="1John.3.17" class="v">17</sup>Wie nu in de wereld een bestaan heeft en zijn broeder gebrek ziet lijden, maar zijn binnenste voor hem toesluit, hoe blijft de <span class="highlight tooltipkeyword" data-keyword="1056,1054" title="">liefde</span> Gods in hem?</span></p> 
  <p class="p"><span class="indent"></span></p> 
  <h3 class="s">De verzekerdheid</h3> 
  <span class="verse"><sup id="1John.3.18" class="v">18</sup>Kinderkens, laten wij <span class="highlight tooltipkeyword" data-keyword="1056" title="">liefhebben</span> niet met het woord of met de tong, maar met de daad en in waarheid. </span> 
  <span class="verse"><sup id="1John.3.19" class="v">19</sup>Hieraan zullen wij onderkennen, dat wij uit de waarheid zijn en voor Hem ons <span class="highlight tooltipkeyword" data-keyword="631" title="">hart</span> overtuigen, </span> 
  <span class="verse"><sup id="1John.3.20" class="v">20</sup>dat, indien ons <span class="highlight tooltipkeyword" data-keyword="631" title="">hart</span> (ons) veroordeelt, God meerder is dan ons <span class="highlight tooltipkeyword" data-keyword="631" title="">hart</span> en kennis heeft van alle dingen. </span> 
  <span class="verse"><sup id="1John.3.21" class="v">21</sup>Geliefden, als ons <span class="highlight tooltipkeyword" data-keyword="631" title="">hart</span> ons niet veroordeelt, hebben wij vrijmoedigheid tegenover God, </span> 
  <span class="verse"><sup id="1John.3.22" class="v">22</sup>en ontvangen wij van Hem al wat wij bidden, daar wij zijn geboden bewaren en doen wat welgevallig is voor zijn aangezicht. </span> 
  <span class="verse"><sup id="1John.3.23" class="v">23</sup>En dit is zijn gebod: dat wij geloven in de naam van zijn Zoon <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> en elkander <span class="highlight tooltipkeyword" data-keyword="1056" title="">liefhebben</span>, gelijk Hij ons geboden heeft. </span> 
  <span class="verse"><sup id="1John.3.24" class="v">24</sup>En wie zijn geboden bewaart, blijft in Hem en Hij in hem. En hieraan onderkennen wij, dat Hij in ons blijft: aan de Geest, die Hij ons gegeven heeft.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het beproeven der geesten</h3> 
  <p class="p"><h1>4</h1><span class="verse"><sup id="1John.4.1" class="v">1</sup>Geliefden, vertrouwt niet iedere geest, maar beproeft de geesten, of zij uit God zijn; want vele valse <span class="highlight tooltipkeyword" data-keyword="1031" title="">profeten</span> zijn in de wereld uitgegaan. </span><span class="verse"><sup id="1John.4.2" class="v">2</sup>Hieraan onderkent gij de Geest Gods: iedere geest, die belijdt, dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> in het vlees gekomen is, is uit God; </span><span class="verse"><sup id="1John.4.3" class="v">3</sup>en iedere geest, die <span class="highlight tooltipkeyword" data-keyword="1672" title="">Jezus</span> niet belijdt, is niet uit God. En dit is de geest van de <span class="highlight tooltipkeyword" data-keyword="99" title="">antichrist</span>, waarvan gij gehoord hebt, dat hij komen zal, en hij is nu reeds in de wereld. </span><span class="verse"><sup id="1John.4.4" class="v">4</sup>Gíj zijt uit God, kinderkens, en gij hebt hen overwonnen; want Hij, die in u is, is meerder dan die in de wereld is. </span><span class="verse"><sup id="1John.4.5" class="v">5</sup>Zij zijn uit de wereld; daarom spreken zij uit de wereld en hoort de wereld naar hen. </span><span class="verse"><sup id="1John.4.6" class="v">6</sup>Wij zijn uit God; wie God kent, hoort naar ons; wie uit God niet is, hoort naar ons niet. Hieraan onderkennen wij de Geest der waarheid en de geest der dwaling.</span></p> 
  <h3 class="s">De werking van de <span class="highlight tooltipkeyword" data-keyword="1056,1054" title="">liefde</span> Gods in ons</h3> 
  <p class="p"><span class="indent"></span><span class="verse"><sup id="1John.4.7" class="v">7</sup>Geliefden, laten wij elkander <span class="highlight tooltipkeyword" data-keyword="1056" title="">liefhebben</span>, want de <span class="highlight tooltipkeyword" data-keyword="1056,1054" title="">liefde</span> is uit God; en een ieder, die liefheeft, is uit God geboren en kent God. </span><span class="verse"><sup id="1John.4.8" class="v">8</sup>Wie niet liefheeft, kent God niet, want God is liefde. </span><span class="verse"><sup id="1John.4.9" class="v">9</sup>Hierin is de <span class="highlight tooltipkeyword" data-keyword="1056,1054" title="">liefde</span> Gods jegens ons geopenbaard, dat God zijn eniggeboren Zoon gezonden heeft in de wereld, opdat wij zouden leven door Hem. </span><span class="verse"><sup id="1John.4.10" class="v">10</sup>Hierin is de <span class="highlight tooltipkeyword" data-keyword="1056,1054" title="">liefde</span>, niet dat wij God liefgehad hebben, maar dat Hij ons heeft liefgehad en zijn Zoon gezonden heeft als een verzoening voor onze zonden. </span><span class="verse"><sup id="1John.4.11" class="v">11</sup>Geliefden, indien God ons zó heeft liefgehad, behoren ook wij elkander lief te hebben. </span><span class="verse"><sup id="1John.4.12" class="v">12</sup>Niemand heeft ooit God aanschouwd; indien wij elkander <span class="highlight tooltipkeyword" data-keyword="1056" title="">liefhebben</span>, blijft God in ons en zijn <span class="highlight tooltipkeyword" data-keyword="1056,1054" title="">liefde</span> is in ons volmaakt geworden.</span></p> 
  <p class="p"><span class="indent"></span><span class="verse"><sup id="1John.4.13" class="v">13</sup>Hieraan onderkennen wij, dat wij in Hem blijven en Hij in ons, dat Hij ons van zijn Geest gegeven heeft. </span><span class="verse"><sup id="1John.4.14" class="v">14</sup>En wij hebben aanschouwd en getuigen, dat de Vader de Zoon gezonden heeft als Heiland der wereld. </span><span class="verse"><sup id="1John.4.15" class="v">15</sup>Al wie belijdt, dat <span class="highlight tooltipkeyword" data-keyword="1672" title="">Jezus</span> de Zoon van God is - God blijft in hem en hij in God. </span><span class="verse"><sup id="1John.4.16" class="v">16</sup>En wij hebben de <span class="highlight tooltipkeyword" data-keyword="1056,1054" title="">liefde</span> onderkend en geloofd, die God jegens ons heeft.</span></p> 
  <p class="p"><span class="indent"></span>God is <span class="highlight tooltipkeyword" data-keyword="1056,1054" title="">liefde</span>, en wie in de <span class="highlight tooltipkeyword" data-keyword="1056,1054" title="">liefde</span> blijft, blijft in God en God blijft in hem.</p> 
  <p class="p"><span class="indent"></span><span class="verse"><sup id="1John.4.17" class="v">17</sup>Hierin is de <span class="highlight tooltipkeyword" data-keyword="1056,1054" title="">liefde</span> bij ons volmaakt geworden, dat wij vrijmoedigheid hebben op de dag des oordeels, want gelijk Hij is, zijn ook wij in deze wereld. </span><span class="verse"><sup id="1John.4.18" class="v">18</sup>Er is in de <span class="highlight tooltipkeyword" data-keyword="1056,1054" title="">liefde</span> geen vrees, maar de volmaakte <span class="highlight tooltipkeyword" data-keyword="1056,1054" title="">liefde</span> drijft de vrees uit; want de vrees houdt verband met straf en wie vreest, is niet volmaakt in de liefde. </span><span class="verse"><sup id="1John.4.19" class="v">19</sup>Wij hebben lief, omdat Hij ons eerst heeft liefgehad. </span><span class="verse"><sup id="1John.4.20" class="v">20</sup>Indien iemand zegt: Ik heb God lief, doch zijn broeder haat, dan is hij een leugenaar; want wie zijn broeder, die hij gezien heeft, niet liefheeft, kan (ook) God, die hij niet gezien heeft, niet liefhebben. </span><span class="verse"><sup id="1John.4.21" class="v">21</sup>En dit gebod hebben wij van Hem: Wie God liefheeft, moet ook zijn broeder liefhebben.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het overwinnend geloof in Jezus Christus</h3> 
  <p class="p"><h1>5</h1><span class="verse"><sup id="1John.5.1" class="v">1</sup>Een ieder, die gelooft, dat <span class="highlight tooltipkeyword" data-keyword="1672" title="">Jezus</span> de <span class="highlight tooltipkeyword" data-keyword="101" title="">Christus</span> is, is uit God geboren; en ieder, die Hèm liefheeft, die deed geboren worden, heeft (ook) degene lief, die uit Hem geboren is. </span><span class="verse"><sup id="1John.5.2" class="v">2</sup>Hieraan onderkennen wij, dat wij de kinderen Gods <span class="highlight tooltipkeyword" data-keyword="1056" title="">liefhebben</span>, wanneer wij God <span class="highlight tooltipkeyword" data-keyword="1056" title="">liefhebben</span> en zijn geboden doen. </span><span class="verse"><sup id="1John.5.3" class="v">3</sup>Want dit is de <span class="highlight tooltipkeyword" data-keyword="1056,1054" title="">liefde</span> Gods, dat wij zijn geboden bewaren. En zijn geboden zijn niet zwaar, </span><span class="verse"><sup id="1John.5.4" class="v">4</sup>want al wat uit God geboren is, overwint de wereld; en dit is de overwinning, die de wereld overwonnen heeft: ons geloof. </span><span class="verse"><sup id="1John.5.5" class="v">5</sup>Wie is het, die de wereld overwint, dan wie gelooft, dat <span class="highlight tooltipkeyword" data-keyword="1672" title="">Jezus</span> de Zoon van God is? </span><span class="verse"><sup id="1John.5.6" class="v">6</sup>Dit is Hij, die gekomen is door water en bloed, <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, niet slechts met water, maar met het water en met het bloed. En de Geest is het, die getuigt, omdat de Geest de waarheid is. </span><span class="verse"><sup id="1John.5.7" class="v">7</sup>Want drie zijn er, die getuigen [in de hemel: de Vader, het Woord, en de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span>; en deze drie zijn één. </span><span class="verse"><sup id="1John.5.8" class="v">8</sup>En drie zijn er, die getuigen op de aarde]: de Geest en het water en het bloed, en de drie zijn tot één. </span><span class="verse"><sup id="1John.5.9" class="v">9</sup>Indien wij het getuigenis der mensen aannemen, het getuigenis van God is meerder, want dit is het getuigenis van God, dat Hij van zijn Zoon getuigd heeft. </span><span class="verse"><sup id="1John.5.10" class="v">10</sup>Wie in de Zoon van God gelooft, heeft het getuigenis in zich; wie God niet gelooft, heeft Hem tot een leugenaar gemaakt, omdat hij niet geloofd heeft in het getuigenis, dat God getuigd heeft van zijn Zoon. </span><span class="verse"><sup id="1John.5.11" class="v">11</sup>En dit is het getuigenis: God heeft ons eeuwig leven gegeven en dit leven is in zijn Zoon. </span><span class="verse"><sup id="1John.5.12" class="v">12</sup>Wie de Zoon heeft, heeft het leven; wie de Zoon van God niet heeft, heeft het leven niet.</span></p> 
  <h3 class="s">Slot</h3> 
  <p class="p"><span class="indent"></span><span class="verse"><sup id="1John.5.13" class="v">13</sup>Dit heb ik u geschreven, die gelooft in de naam van de Zoon Gods, opdat gij weet, dat gij eeuwig leven hebt.</span></p> 
  <p class="p"><span class="indent"></span><span class="verse"><sup id="1John.5.14" class="v">14</sup>En dit is de vrijmoedigheid, die wij tegenover Hem hebben, dat Hij, indien wij iets bidden naar zijn wil, ons verhoort. </span><span class="verse"><sup id="1John.5.15" class="v">15</sup>En indien wij weten, dat Hij ons verhoort, wat wij ook bidden, weten wij, dat wij de beden verkregen hebben, die wij van Hem hebben gebeden.</span></p> 
  <p class="p"><span class="indent"></span><span class="verse"><sup id="1John.5.16" class="v">16</sup>Als iemand zijn broeder ziet <span class="highlight tooltipkeyword" data-keyword="1063,1062" title="">zondigen</span>, een <span class="highlight tooltipkeyword" data-keyword="1711,1710,1063,1062" title="">zonde</span> niet tot de dood, moet hij bidden en God zal hem het leven geven, hun namelijk, die <span class="highlight tooltipkeyword" data-keyword="1063,1062" title="">zondigen</span> niet tot de dood. Er bestaat <span class="highlight tooltipkeyword" data-keyword="1711,1710,1063,1062" title="">zonde</span> tot de dood: daarvoor zeg ik niet, dat hij moet vragen. </span><span class="verse"><sup id="1John.5.17" class="v">17</sup>Alle ongerechtigheid is <span class="highlight tooltipkeyword" data-keyword="1711,1710,1063,1062" title="">zonde</span>, en er bestaat <span class="highlight tooltipkeyword" data-keyword="1711,1710,1063,1062" title="">zonde</span> niet tot de dood.</span></p> 
  <p class="p"><span class="indent"></span><span class="verse"><sup id="1John.5.18" class="v">18</sup>Wij weten, dat een ieder, die uit God geboren is, niet zondigt; want Hij, die uit God geboren werd, bewaart hem, en de boze heeft geen vat op hem. </span><span class="verse"><sup id="1John.5.19" class="v">19</sup>Wij weten, dat wij uit God zijn en de gehele wereld in het boze ligt. </span><span class="verse"><sup id="1John.5.20" class="v">20</sup>Doch wij weten, dat de Zoon van God gekomen is en ons inzicht gegeven heeft om de Waarachtige te kennen; en wij zijn in de Waarachtige, in zijn Zoon <span class="highlight tooltipkeyword" data-keyword="1672" title="">Jezus</span> Christus. Dit is de waarachtige God en het eeuwige leven.</span></p> 
  <p class="p"><span class="indent"></span><span class="verse"><sup id="1John.5.21" class="v">21</sup>Kinderkens, wacht u voor de afgoden.</span></p> 
  <br> 
   
 </div> 
</div>