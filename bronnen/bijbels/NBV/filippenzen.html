<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Phil.1.1" class="v">1</sup>Van <span class="highlight tooltipkeyword" data-keyword="1794" title="">Paulus</span> en Timoteüs, <span class="highlight tooltipkeyword" data-keyword="414,618" title="">dienaren</span> van <span class="highlight tooltipkeyword" data-keyword="101" title="">Christus</span> Jezus. Aan alle <span class="highlight tooltipkeyword" data-keyword="1038" title="">heiligen</span> in Filippi die één zijn in <span class="highlight tooltipkeyword" data-keyword="101" title="">Christus</span> Jezus, en aan hun opzieners en dienaren. </span><span class="verse"><sup id="Phil.1.2" class="v">2</sup><span class="highlight tooltipkeyword" data-keyword="719,1645" title="">Genade</span> zij u en vrede van God, onze Vader, en van de Heer <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="b"></p> 
  <p class="p"><span class="indent"></span><span class="verse"><sup id="Phil.1.3" class="v">3</sup>Ik dank mijn God altijd wanneer ik aan u denk, </span><span class="verse"><sup id="Phil.1.4" class="v">4</sup>telkens wanneer ik voor u allen bid. Dat doe ik vol vreugde, </span><span class="verse"><sup id="Phil.1.5" class="v">5</sup>omdat u vanaf de eerste dag tot nu toe hebt bijgedragen aan de verspreiding van het evangelie. </span><span class="verse"><sup id="Phil.1.6" class="v">6</sup>Ik ben ervan overtuigd dat hij die dit goede werk bij u begonnen is, het ook zal voltooien op de dag van <span class="highlight tooltipkeyword" data-keyword="101" title="">Christus</span> Jezus.</span></p> 
  <p class="p"><span class="indent"></span><span class="verse"><sup id="Phil.1.7" class="v">7</sup>Het spreekt vanzelf dat ik zo over u denk, want u allen ligt me na aan het hart. U hebt immers allen deel aan de <span class="highlight tooltipkeyword" data-keyword="719,1645" title="">genade</span> die mij geschonken is, of ik nu gevangenzit of de waarheid van het evangelie verdedig. </span><span class="verse"><sup id="Phil.1.8" class="v">8</sup>God kan getuigen dat ik naar u allen verlang met de genegenheid van <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="Phil.1.9" class="v">9</sup>En ik bid dat uw <span class="highlight tooltipkeyword" data-keyword="1054,1056" title="">liefde</span> blijft groeien door inzicht en fijnzinnigheid, </span><span class="verse"><sup id="Phil.1.10" class="v">10</sup>zodat u kunt onderscheiden waar het op aankomt. Dan zult u op de dag van <span class="highlight tooltipkeyword" data-keyword="101" title="">Christus</span> zuiver en onberispelijk zijn, </span><span class="verse"><sup id="Phil.1.11" class="v">11</sup>vol van de vruchten van de gerechtigheid, die u dankt aan <span class="highlight tooltipkeyword" data-keyword="1672" title="">Jezus</span> Christus, tot lof en eer van God.</span></p> 
  <h3 class="s">Gevangen omwille van <span class="highlight tooltipkeyword" data-keyword="101" title="">Christus</span> Jezus</h3> 
  <p class="p"><span class="indent"></span><span class="verse"><sup id="Phil.1.12" class="v">12</sup>U moet weten, broeders en zusters, dat wat mij is overkomen er juist toe bijdraagt dat het evangelie wordt verspreid. </span><span class="verse"><sup id="Phil.1.13" class="v">13</sup>Het is iedereen in het Romeinse hoofdkwartier en alle anderen duidelijk geworden dat ik gevangenzit omwille van Christus. </span><span class="verse"><sup id="Phil.1.14" class="v">14</sup>Bovendien durven de meeste broeders en zusters, omdat ze door mijn gevangenschap vertrouwen in de Heer hebben gekregen, de boodschap nu nog onbevreesder te verkondigen. </span><span class="verse"><sup id="Phil.1.15" class="v">15</sup>Sommigen doen het weliswaar uit afgunst en rivaliteit, maar anderen verkondigen <span class="highlight tooltipkeyword" data-keyword="101" title="">Christus</span> met goede bedoelingen. </span><span class="verse"><sup id="Phil.1.16" class="v">16</sup>Zij doen het uit liefde, in het besef dat ik de taak heb het evangelie te verdedigen. </span><span class="verse"><sup id="Phil.1.17" class="v">17</sup>Maar de eersten verkondigen <span class="highlight tooltipkeyword" data-keyword="101" title="">Christus</span> uit geldingsdrang, met onzuivere bedoelingen, om mijn gevangenschap te verzwaren.</span></p> 
  <p class="p"><span class="indent"></span><span class="verse"><sup id="Phil.1.18" class="v">18</sup>Maar wat doet het er eigenlijk toe! Wat telt is dat <span class="highlight tooltipkeyword" data-keyword="101" title="">Christus</span> verkondigd wordt. Of het nu uit valse of oprechte motieven gebeurt - dát het gebeurt verheugt me. En mijn vreugde is blijvend, </span><span class="verse"><sup id="Phil.1.19" class="v">19</sup>omdat ik weet dat dit alles door uw gebed en de hulp van de Geest van Jezus <span class="highlight tooltipkeyword" data-keyword="101" title="">Christus</span> tot mijn redding leidt. </span><span class="verse"><sup id="Phil.1.20" class="v">20</sup>Het is mijn stellige hoop en verwachting dat ik mij nergens voor zal hoeven te schamen, maar dat <span class="highlight tooltipkeyword" data-keyword="101" title="">Christus</span> bij alles wat mij overkomt in alle openheid geëerd zal worden, of ik nu in leven blijf of moet sterven. </span><span class="verse"><sup id="Phil.1.21" class="v">21</sup>Want voor mij is leven <span class="highlight tooltipkeyword" data-keyword="101" title="">Christus</span> en sterven winst. </span><span class="verse"><sup id="Phil.1.22" class="v">22</sup>Als ik blijf leven, kan ik vruchtbaar werk doen, maar toch weet ik niet wat ik moet kiezen. </span><span class="verse"><sup id="Phil.1.23" class="v">23</sup>Ik word naar twee kanten getrokken: enerzijds verlang ik ernaar te sterven en bij <span class="highlight tooltipkeyword" data-keyword="101" title="">Christus</span> te zijn, want dat is het allerbeste; </span><span class="verse"><sup id="Phil.1.24" class="v">24</sup>anderzijds is het omwille van u beter dat ik blijf leven. </span><span class="verse"><sup id="Phil.1.25" class="v">25</sup>Omdat ik hiervan overtuigd ben, weet ik dat ik inderdaad voor u behouden zal blijven, zodat uw geloof groter en vreugdevoller wordt. </span><span class="verse"><sup id="Phil.1.26" class="v">26</sup>Wanneer ik bij u terugkeer, hebt u des te meer reden om u op <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> te laten voorstaan.</span></p> 
  <p class="p"><span class="indent"></span></p> 
  <h3 class="s">Aansporing tot volharding en eensgezindheid</h3> 
  <span class="verse"><sup id="Phil.1.27" class="v">27</sup>Leef in overeenstemming met het evangelie van Christus, zodat ik kan horen, of straks zelf kan zien, dat u één van geest bent en samen voor het geloof in het evangelie strijdt. </span> 
  <span class="verse"><sup id="Phil.1.28" class="v">28</sup>Laat u op geen enkele manier door uw tegenstanders angst aanjagen, want dat is een teken van God: voor hen dat ze ten onder gaan, voor u dat u wordt gered. </span> 
  <span class="verse"><sup id="Phil.1.29" class="v">29</sup>Aan u is de <span class="highlight tooltipkeyword" data-keyword="719,1645" title="">genade</span> geschonken niet alleen in <span class="highlight tooltipkeyword" data-keyword="101" title="">Christus</span> te geloven, maar ook omwille van hem te lijden. </span> 
  <span class="verse"><sup id="Phil.1.30" class="v">30</sup>U voert dezelfde strijd die u mij vroeger hebt zien voeren en die ik, zoals u hoort, nog steeds voer.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="Phil.2.1" class="v">1</sup>Nu u door <span class="highlight tooltipkeyword" data-keyword="101" title="">Christus</span> zozeer bemoedigd wordt en liefdevol getroost, nu er onder u zo'n grote verbondenheid met de Geest is, zo veel ontferming en medelijden, </span><span class="verse"><sup id="Phil.2.2" class="v">2</sup>maak mij dan volmaakt gelukkig door eensgezind te zijn, één in liefde, één in streven, één van geest. </span><span class="verse"><sup id="Phil.2.3" class="v">3</sup>Handel niet uit geldingsdrang of eigenwaan, maar acht in alle bescheidenheid de ander belangrijker dan uzelf. </span><span class="verse"><sup id="Phil.2.4" class="v">4</sup>Heb niet alleen uw eigen belangen voor ogen, maar ook die van de ander. </span><span class="verse"><sup id="Phil.2.5" class="v">5</sup>Laat onder u de gezindheid heersen die <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> had. </span><span class="verse"><sup id="Phil.2.6" class="v">6</sup>Hij die de gestalte van God had, hield zijn gelijkheid aan God niet vast, </span><span class="verse"><sup id="Phil.2.7" class="v">7</sup>maar deed er afstand van. Hij nam de gestalte aan van een slaaf en werd gelijk aan een mens. En als mens verschenen, </span><span class="verse"><sup id="Phil.2.8" class="v">8</sup>heeft hij zich vernederd en werd gehoorzaam tot in de dood - de dood aan het kruis. </span><span class="verse"><sup id="Phil.2.9" class="v">9</sup>Daarom heeft God hem hoog verheven en hem de naam geschonken die elke naam te boven gaat, </span><span class="verse"><sup id="Phil.2.10" class="v">10</sup>opdat in de naam van <span class="highlight tooltipkeyword" data-keyword="1672" title="">Jezus</span> elke knie zich zal buigen, in de hemel, op de aarde en onder de aarde, </span><span class="verse"><sup id="Phil.2.11" class="v">11</sup>en elke tong zal belijden: 'Jezus <span class="highlight tooltipkeyword" data-keyword="101" title="">Christus</span> is Heer,' tot eer van God, de Vader.</span></p> 
  <p class="p"><span class="indent"></span><span class="verse"><sup id="Phil.2.12" class="v">12</sup>Geliefde broeders en zusters, u bent altijd gehoorzaam geweest toen ik bij u was. Wees het des te meer nu ik niet bij u ben. Blijf u inspannen voor uw redding, en doe dat in diep ontzag voor God, </span><span class="verse"><sup id="Phil.2.13" class="v">13</sup>want het is God die zowel het willen als het handelen bij u teweegbrengt, omdat het hem behaagt. </span><span class="verse"><sup id="Phil.2.14" class="v">14</sup>Doe alles <span class="highlight tooltipkeyword" data-keyword="1711,1710" title="">zonder</span> morren en tegenspreken, </span><span class="verse"><sup id="Phil.2.15" class="v">15</sup>opdat u zuiver en smetteloos bent, onberispelijke kinderen van God te midden van een verdorven en ontaarde generatie, waartussen u schittert als sterren aan de hemel. </span><span class="verse"><sup id="Phil.2.16" class="v">16</sup>Houd daarbij vast aan het woord dat leven brengt. Dan kan ik op de dag van <span class="highlight tooltipkeyword" data-keyword="101" title="">Christus</span> trots zijn omdat ik me niet voor niets heb ingespannen en afgemat. </span><span class="verse"><sup id="Phil.2.17" class="v">17</sup>Ook al zou mijn bloed als een <span class="highlight tooltipkeyword" data-keyword="575" title="">offer</span> worden uitgegoten, samen met het <span class="highlight tooltipkeyword" data-keyword="575" title="">offer</span> dat u brengt door de dienst van uw geloof, toch ben ik vol vreugde, samen met u allen. </span><span class="verse"><sup id="Phil.2.18" class="v">18</sup>Wees dus ook vol vreugde, samen met mij.</span></p> 
  <h3 class="s">Timoteüs en Epafroditus naar Filippi</h3> 
  <p class="p"><span class="indent"></span><span class="verse"><sup id="Phil.2.19" class="v">19</sup>In vertrouwen op de Heer <span class="highlight tooltipkeyword" data-keyword="1672" title="">Jezus</span> hoop ik dat ik Timoteüs snel naar u toe kan sturen; het zal mij goeddoen te weten hoe het met u gaat. </span><span class="verse"><sup id="Phil.2.20" class="v">20</sup>Er is verder niemand die zich net zo oprecht als ik om u bekommert, </span><span class="verse"><sup id="Phil.2.21" class="v">21</sup>want alle anderen jagen alleen hun eigen belangen na in plaats van die van <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="Phil.2.22" class="v">22</sup>U weet dat hij betrouwbaar is en dat hij zich samen met mij, als een kind met zijn vader, voor het evangelie heeft ingezet. </span><span class="verse"><sup id="Phil.2.23" class="v">23</sup>Hem hoop ik dus te sturen, zodra het duidelijk is wat er met me zal gebeuren. </span><span class="verse"><sup id="Phil.2.24" class="v">24</sup>De Heer geeft mij het vertrouwen dat ik zelf ook spoedig kan komen.</span></p> 
  <p class="p"><span class="indent"></span><span class="verse"><sup id="Phil.2.25" class="v">25</sup>Ik vind het nodig Epafroditus naar u terug te sturen. Hij is mijn broeder, medewerker en medestrijder geweest, en heeft mij namens u bijgestaan in mijn nood. </span><span class="verse"><sup id="Phil.2.26" class="v">26</sup>Maar hij verlangt ernaar u allen weer te zien en maakt zich grote zorgen, omdat u van zijn ziekte hebt gehoord. </span><span class="verse"><sup id="Phil.2.27" class="v">27</sup>Hij was inderdaad <span class="highlight tooltipkeyword" data-keyword="148" title="">ziek</span> en is bijna gestorven, maar God heeft zich over hem ontfermd. En niet alleen over hem, ook over mij: hij heeft me nog meer verdriet bespaard. </span><span class="verse"><sup id="Phil.2.28" class="v">28</sup>Ik stuur hem nu zo snel mogelijk; dan kunt u weer verheugd zijn wanneer u hem terugziet en heb ik minder zorgen. </span><span class="verse"><sup id="Phil.2.29" class="v">29</sup>Verwelkom hem vol vreugde als iemand die één is met de Heer. Houd mensen zoals hij in ere; </span><span class="verse"><sup id="Phil.2.30" class="v">30</sup>hij heeft immers door zijn werk voor <span class="highlight tooltipkeyword" data-keyword="101" title="">Christus</span> oog in oog met de dood gestaan. Hij heeft zijn leven op het spel gezet om mij de hulp te geven die u niet kon bieden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Laat de Heer uw vreugde blijven</h3> 
  <p class="p"><h1>3</h1><span class="verse"><sup id="Phil.3.1" class="v">1</sup>Voor het overige, broeders en zusters, laat de Heer uw vreugde blijven. Ik heb er geen moeite mee te herhalen wat ik u al geschreven heb; het is voor uw eigen bestwil. </span><span class="verse"><sup id="Phil.3.2" class="v">2</sup>Pas op voor die honden met hun kwalijke praktijken, pas op voor die versnijdenis van ze! </span><span class="verse"><sup id="Phil.3.3" class="v">3</sup>Wij zijn het die <span class="highlight tooltipkeyword" data-keyword="1260" title="">besneden</span> zijn, wij verrichten onze dienst door de <span class="highlight tooltipkeyword" data-keyword="127" title="">Geest van God</span> en laten ons voorstaan op <span class="highlight tooltipkeyword" data-keyword="101" title="">Christus</span> Jezus, niet op onszelf, </span><span class="verse"><sup id="Phil.3.4" class="v">4</sup>hoewel ik redenen genoeg zou hebben om op mezelf te vertrouwen. Als anderen menen dat te kunnen doen, dan kan ik dat zeker. </span><span class="verse"><sup id="Phil.3.5" class="v">5</sup>Ik werd <span class="highlight tooltipkeyword" data-keyword="1260" title="">besneden</span> toen ik acht dagen oud was en behoor tot het volk van Israël, tot de <span class="highlight tooltipkeyword" data-keyword="143" title="">stam</span> Benjamin, ik ben een geboren Hebreeër met de wetsopvatting van een farizeeër </span><span class="verse"><sup id="Phil.3.6" class="v">6</sup>en heb de <span class="highlight tooltipkeyword" data-keyword="626" title="">gemeente</span> fanatiek vervolgd. Aan wat er in de wet over <span class="highlight tooltipkeyword" data-keyword="1631,1629,1621" title="">gerechtigheid</span> staat, voldeed ik volledig. </span><span class="verse"><sup id="Phil.3.7" class="v">7</sup>Maar wat voor mij winst was, ben ik omwille van <span class="highlight tooltipkeyword" data-keyword="101" title="">Christus</span> als verlies gaan beschouwen. </span><span class="verse"><sup id="Phil.3.8" class="v">8</sup>Sterker nog, alles beschouw ik als verlies. Het kennen van <span class="highlight tooltipkeyword" data-keyword="101" title="">Christus</span> Jezus, mijn Heer, overtreft immers alles. Omwille van hem heb ik alles prijsgegeven; ik heb alles als afval weggegooid. Ik wilde <span class="highlight tooltipkeyword" data-keyword="101" title="">Christus</span> winnen </span><span class="verse"><sup id="Phil.3.9" class="v">9</sup>en één met hem zijn - niet door mijn eigen <span class="highlight tooltipkeyword" data-keyword="1631,1629,1621,1630" title="">rechtvaardigheid</span> omdat ik de wet naleef, maar door die van God, de <span class="highlight tooltipkeyword" data-keyword="1631,1629,1621,1630" title="">rechtvaardigheid</span> die er is door het geloof in Christus. </span><span class="verse"><sup id="Phil.3.10" class="v">10</sup>Ik wil <span class="highlight tooltipkeyword" data-keyword="101" title="">Christus</span> kennen en de kracht van zijn opstanding ervaren, ik wil delen in zijn lijden en aan hem gelijk worden in zijn dood, </span><span class="verse"><sup id="Phil.3.11" class="v">11</sup>in de hoop misschien ook zelf uit de dood op te staan.</span></p> 
  <p class="p"><span class="indent"></span><span class="verse"><sup id="Phil.3.12" class="v">12</sup>Niet dat ik al zover ben en mijn doel al heb bereikt. Maar ik houd vol in de hoop eens dat te kunnen grijpen waarvoor <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> mij gegrepen heeft. </span><span class="verse"><sup id="Phil.3.13" class="v">13</sup>Broeders en zusters, ik beeld me niet in dat ik het al heb bereikt, maar één ding is zeker: ik vergeet wat achter me ligt en richt mij op wat voor me ligt. </span><span class="verse"><sup id="Phil.3.14" class="v">14</sup>Ik ga recht op mijn doel af: de hemelse prijs waartoe God mij door <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> roept. </span><span class="verse"><sup id="Phil.3.15" class="v">15</sup>Hierop moeten wij ons allen als volmaakte mensen richten. Mocht u er op enig punt anders over denken, dan zal God het u wel duidelijk maken. </span><span class="verse"><sup id="Phil.3.16" class="v">16</sup>In ieder geval, laten we op de ingeslagen weg voortgaan.</span></p> 
  <p class="p"><span class="indent"></span><span class="verse"><sup id="Phil.3.17" class="v">17</sup>Volg mij na, broeders en zusters, en kijk naar hen die leven volgens het voorbeeld dat wij u gegeven hebben. </span><span class="verse"><sup id="Phil.3.18" class="v">18</sup>Ik heb u al vaak gezegd, en zeg nu zelfs met tranen in mijn ogen: velen leven als vijand van het <span class="highlight tooltipkeyword" data-keyword="1141" title="">kruis</span> van Christus </span><span class="verse"><sup id="Phil.3.19" class="v">19</sup>en gaan hun ondergang tegemoet. Hun god is hun buik, hun eer is schaamteloosheid en hun aandacht is alleen gericht op aardse zaken. </span><span class="verse"><sup id="Phil.3.20" class="v">20</sup>Maar wij hebben ons burgerrecht in de hemel, en van daar verwachten wij onze redder, de Heer <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="Phil.3.21" class="v">21</sup>Met de kracht waarmee hij in staat is alles aan zich te onderwerpen, zal hij ons armzalig lichaam gelijkmaken aan zijn verheerlijkt lichaam.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>4</h1><sup id="Phil.4.1" class="v">1</sup>Daarom, broeders en zusters, die ik liefheb en naar wie ik verlang, die mijn vreugde en erekrans zijn, blijf standvastig in de Heer.</p> 
  <p class="p"><span class="verse"><sup id="Phil.4.2" class="v">2</sup>Euodia en Syntyche, ik dring er bij u op aan eensgezind te zijn, want u bent één met de Heer. </span><span class="verse"><sup id="Phil.4.3" class="v">3</sup>En u, trouwe vriend, vraag ik hen te helpen. Ze hebben samen met mij voor het evangelie gestreden, evenals Clemens en mijn overige medewerkers, van wie de namen in het <span class="highlight tooltipkeyword" data-keyword="1139" title="">boek</span> van het leven staan.</span></p> 
  <p class="p"><span class="indent"></span><span class="verse"><sup id="Phil.4.4" class="v">4</sup>Laat de Heer uw vreugde blijven; ik zeg u nogmaals: wees altijd verheugd. </span><span class="verse"><sup id="Phil.4.5" class="v">5</sup>Laat iedereen u kennen als vriendelijke mensen. De Heer is nabij. </span><span class="verse"><sup id="Phil.4.6" class="v">6</sup>Wees over niets bezorgd, maar vraag God wat u nodig hebt en dank hem in al uw gebeden. </span><span class="verse"><sup id="Phil.4.7" class="v">7</sup>Dan zal de vrede van God, die alle verstand te boven gaat, uw <span class="highlight tooltipkeyword" data-keyword="631" title="">hart</span> en gedachten in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> bewaren.</span></p> 
  <p class="p"><span class="indent"></span><span class="verse"><sup id="Phil.4.8" class="v">8</sup>Ten slotte, broeders en zusters, schenk aandacht aan alles wat waar is, alles wat edel is, alles wat <span class="highlight tooltipkeyword" data-keyword="1630,1629,1621" title="">rechtvaardig</span> is, alles wat zuiver is, alles wat lieflijk is, alles wat eervol is, kortom, aan alles wat deugdzaam is en lof verdient. </span><span class="verse"><sup id="Phil.4.9" class="v">9</sup>Doe alles wat ik u heb geleerd en overgedragen, wat ik u heb verteld en laten zien. Doe het, en de God van de vrede zal met u zijn.</span></p> 
  <h3 class="s">Dankbetuiging</h3> 
  <p class="p"><span class="indent"></span><span class="verse"><sup id="Phil.4.10" class="v">10</sup>De Heer heeft mij veel vreugde gegeven nu u eindelijk uw zorg voor mij hebt kunnen tonen. U dacht altijd al aan mij, maar vond niet de gelegenheid het te laten zien. </span><span class="verse"><sup id="Phil.4.11" class="v">11</sup>Ik zeg dit niet omdat ik gebrek lijd; ik heb geleerd om in alle omstandigheden voor mezelf te zorgen. </span><span class="verse"><sup id="Phil.4.12" class="v">12</sup>Ik weet wat het is om gebrek te lijden, maar ook wat het is om in rijkdom te leven. Ik heb alles aan den lijve ondervonden: overvloed en honger, rijkdom en gebrek. </span><span class="verse"><sup id="Phil.4.13" class="v">13</sup>Ik ben tegen alles bestand door hem die mij kracht geeft.</span></p> 
  <p class="p"><span class="indent"></span><span class="verse"><sup id="Phil.4.14" class="v">14</sup>Toch hebt u er goed aan gedaan in mijn moeilijkheden te delen. </span><span class="verse"><sup id="Phil.4.15" class="v">15</sup>U weet zelf, Filippenzen, dat toen ik na mijn vertrek uit Macedonië met de verkondiging begon, uw <span class="highlight tooltipkeyword" data-keyword="626" title="">gemeente</span> de enige is geweest die gedeeld heeft in mijn tegoeden en tekorten. </span><span class="verse"><sup id="Phil.4.16" class="v">16</sup>Al in Tessalonica hebt u mij meer dan eens iets gestuurd om mijn tekorten aan te vullen. </span><span class="verse"><sup id="Phil.4.17" class="v">17</sup>Niet dat het mij om uw gaven te doen is, ik ben er juist op uit dat het tegoed op uw rekening oploopt. </span><span class="verse"><sup id="Phil.4.18" class="v">18</sup>Nu is alles mij vergoed, en heb ik zelfs veel meer ontvangen. Mij ontbreekt niets dankzij de gaven die Epafroditus namens u heeft gebracht; ze zijn een geurig en aangenaam offer, dat God behaagt. </span><span class="verse"><sup id="Phil.4.19" class="v">19</sup>Mijn God zal uit de overvloed van zijn majesteit elk tekort van u aanvullen, door <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="Phil.4.20" class="v">20</sup>Aan onze God en Vader komt de eer toe tot in alle eeuwigheid. Amen.</span></p> 
  <p class="b"></p> 
  <p class="p"><span class="indent"></span><span class="verse"><sup id="Phil.4.21" class="v">21</sup>Groet alle <span class="highlight tooltipkeyword" data-keyword="1038" title="">heiligen</span> in <span class="highlight tooltipkeyword" data-keyword="101" title="">Christus</span> Jezus. De broeders en zusters die bij mij zijn, laten u groeten. </span><span class="verse"><sup id="Phil.4.22" class="v">22</sup>Alle <span class="highlight tooltipkeyword" data-keyword="1038" title="">heiligen</span> laten u groeten, vooral zij die in dienst van de <span class="highlight tooltipkeyword" data-keyword="400" title="">keizer</span> staan.</span></p> 
  <p class="p"><span class="indent"></span><span class="verse"><sup id="Phil.4.23" class="v">23</sup>De <span class="highlight tooltipkeyword" data-keyword="719,1645" title="">genade</span> van de Heer Jezus <span class="highlight tooltipkeyword" data-keyword="101" title="">Christus</span> zij met u.</span></p> 
  <br> 
   
 </div> 
</div>