<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="1Thess.1.1" class="v">1</sup><span class="highlight tooltipkeyword" data-keyword="1794" title="">Paulus</span>, Silvanus en Timoteüs aan de <span class="highlight tooltipkeyword" data-keyword="626" title="">gemeente</span> der Tessalonicenzen in God, de Vader, en de Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>: <span class="highlight tooltipkeyword" data-keyword="719,1645" title="">genade</span> zij u en vrede!</span></p> 
  <p class="p"><span class="indent"></span></p> 
  <h3 class="s">De vrucht der prediking</h3> 
  <span class="verse"><sup id="1Thess.1.2" class="v">2</sup>Wij danken God altijd om u allen, wanneer wij u gedenken bij onze gebeden, </span> 
  <span class="verse"><sup id="1Thess.1.3" class="v">3</sup>onophoudelijk gedachtig aan het werk uws geloofs, de inspanning uwer <span class="highlight tooltipkeyword" data-keyword="1054,1056" title="">liefde</span> en de volharding uwer hoop op onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> voor het oog van onze God en Vader. </span> 
  <span class="verse"><sup id="1Thess.1.4" class="v">4</sup>Immers, dat gij, door God geliefde broeders, verkoren zijt, weten wij, </span> 
  <span class="verse"><sup id="1Thess.1.5" class="v">5</sup>omdat onze evangelieprediking niet slechts in woorden tot u gekomen is, maar ook in kracht en in de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> en in grote volheid; gij weet trouwens, hoedanigen wij bij u geweest zijn om uwentwil. </span> 
  <span class="verse"><sup id="1Thess.1.6" class="v">6</sup>En gij zijt navolgers geworden van ons en van de Here en gij hebt het woord onder zware verdrukking met blijdschap des <span class="highlight tooltipkeyword" data-keyword="1038" title="">heiligen</span> Geestes aangenomen, </span> 
  <span class="verse"><sup id="1Thess.1.7" class="v">7</sup>zodat gij een voorbeeld geworden zijt voor alle gelovigen in Macedonië en in Achaje. </span> 
  <span class="verse"><sup id="1Thess.1.8" class="v">8</sup>Want uit uw midden heeft het woord des Heren weerklonken niet alleen in Macedonië en Achaje, maar allerwegen is uw geloof, dat zich op God richt, bekend geworden, zodat wij daarvan niets behoeven te zeggen. </span> 
  <span class="verse"><sup id="1Thess.1.9" class="v">9</sup>Want zelf verhalen zij van ons, hoe wij bij u ontvangen zijn en hoe gij u van de afgoden tot God bekeerd hebt, om de levende en waarachtige God te dienen, </span> 
  <span class="verse"><sup id="1Thess.1.10" class="v">10</sup>en uit de hemelen zijn Zoon te verwachten, die Hij uit de doden opgewekt heeft, <span class="highlight tooltipkeyword" data-keyword="1672" title="">Jezus</span>, die ons verlost van de komende toorn.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het optreden van Paulus</h3> 
  <p class="p"><h1>2</h1><span class="verse"><sup id="1Thess.2.1" class="v">1</sup>Want zelf weet gij, broeders, dat ons komen bij u niet zonder vrucht is geweest. </span><span class="verse"><sup id="1Thess.2.2" class="v">2</sup>Immers, ondanks de mishandeling en de smaad, die wij, zoals gij weet, te Filippi tevoren ondergaan hadden, hebben wij u, in onze God vrijmoedig, onder zware strijd het evangelie Gods gebracht. </span><span class="verse"><sup id="1Thess.2.3" class="v">3</sup>Want ons vermanen komt niet voort uit dwaling, noch uit onzuivere bedoeling; het gaat ook niet met list gepaard. </span><span class="verse"><sup id="1Thess.2.4" class="v">4</sup>Integendeel, daar God ons waardig heeft gekeurd om ons het evangelie toe te vertrouwen, spreken wij, niet om mensen te behagen, maar Gode, die onze <span class="highlight tooltipkeyword" data-keyword="631" title="">harten</span> keurt. </span><span class="verse"><sup id="1Thess.2.5" class="v">5</sup>Want wij hebben ons nooit afgegeven met vleitaal, zoals gij weet, of met (enig) baatzuchtig voorwendsel; God is getuige! </span><span class="verse"><sup id="1Thess.2.6" class="v">6</sup>Ook zochten wij geen eer bij mensen, noch van u, noch van anderen, hoewel wij als apostelen van <span class="highlight tooltipkeyword" data-keyword="101" title="">Christus</span> ons hadden kunnen laten gelden; </span><span class="verse"><sup id="1Thess.2.7" class="v">7</sup>maar wij gedroegen ons in uw midden vriendelijk, zoals een moeder haar eigen kinderen koestert. </span><span class="verse"><sup id="1Thess.2.8" class="v">8</sup>Zo waren wij, in onze grote genegenheid voor u, bereid u niet alleen het evangelie Gods, maar ook ons eigen leven mede te delen, daarom, dat gij ons lief geworden waart. </span><span class="verse"><sup id="1Thess.2.9" class="v">9</sup>Want gij herinnert u, broeders, onze moeite en inspanning. Terwijl wij nacht en dag werkten, om niemand uwer lastig te vallen, hebben wij u het evangelie van God gepredikt. </span><span class="verse"><sup id="1Thess.2.10" class="v">10</sup>Gij zijt getuigen, en God, hoe vroom, <span class="highlight tooltipkeyword" data-keyword="1630,1629,1621" title="">rechtvaardig</span> en onberispelijk wij ons bij u, die gelooft, gedragen hebben. </span><span class="verse"><sup id="1Thess.2.11" class="v">11</sup>Gij weet trouwens, hoe wij, als een vader zijn eigen kinderen, u hoofd voor hoofd vermaanden, aanmoedigden, </span><span class="verse"><sup id="1Thess.2.12" class="v">12</sup>en betuigden te blijven wandelen, Gode waardig, die u roept tot zijn eigen Koninkrijk en heerlijkheid.</span></p> 
  <h3 class="s">Vreugde over de <span class="highlight tooltipkeyword" data-keyword="626" title="">gemeente</span></h3> 
  <p class="p"><span class="indent"></span><span class="verse"><sup id="1Thess.2.13" class="v">13</sup>En hierom danken ook wij God onophoudelijk, dat gij, toen gij het gepredikte woord Gods van ons hebt ontvangen, het hebt aangenomen niet als een woord van mensen, maar, wat het inderdaad is, als een woord van God, dat ook werkzaam is in u, die gelooft. </span><span class="verse"><sup id="1Thess.2.14" class="v">14</sup>Want gij, broeders, zijt navolgers geworden van de gemeenten Gods in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, die in Judea zijn, omdat ook gij hetzelfde te verduren hebt gehad van uw eigen volksgenoten als zij van de Joden, </span><span class="verse"><sup id="1Thess.2.15" class="v">15</sup>die zelfs de Here <span class="highlight tooltipkeyword" data-keyword="1672" title="">Jezus</span> en de <span class="highlight tooltipkeyword" data-keyword="1031" title="">profeten</span> gedood en ons tot het uiterste vervolgd hebben, die Gode niet behagen en tegen alle mensen ingaan, </span><span class="verse"><sup id="1Thess.2.16" class="v">16</sup>daar zij ons verhinderen tot de heidenen te spreken tot hun behoud, waardoor zij te allen tijde (de maat) hunner <span class="highlight tooltipkeyword" data-keyword="1711,1710" title="">zonden</span> vol maken. De toorn is over hen gekomen tot het einde.</span></p> 
  <p class="p"><span class="indent"></span><span class="verse"><sup id="1Thess.2.17" class="v">17</sup>Maar wij, broeders, die een tijdlang naar het oog, niet naar het <span class="highlight tooltipkeyword" data-keyword="631" title="">hart</span>, van u beroofd zijn geweest, hebben met zeer veel ijver en groot verlangen begeerd uw aangezicht te zien. </span><span class="verse"><sup id="1Thess.2.18" class="v">18</sup>Wij, of liever: ik, <span class="highlight tooltipkeyword" data-keyword="1794" title="">Paulus</span>, heb namelijk een en andermaal tot u willen komen, doch de <span class="highlight tooltipkeyword" data-keyword="517" title="">satan</span> heeft het ons belet. </span><span class="verse"><sup id="1Thess.2.19" class="v">19</sup>Want wie is onze hoop of blijdschap of erekrans voor onze Here <span class="highlight tooltipkeyword" data-keyword="1672" title="">Jezus</span> bij zijn komst, wie anders dan gij? </span><span class="verse"><sup id="1Thess.2.20" class="v">20</sup>Ja, gij zijt onze eer en blijdschap.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Goede berichten door Timoteüs</h3> 
  <p class="p"><h1>3</h1><span class="verse"><sup id="1Thess.3.1" class="v">1</sup>Daarom hebben wij, - want wij konden het niet langer uithouden, - besloten alleen te Athene achter te blijven, </span><span class="verse"><sup id="1Thess.3.2" class="v">2</sup>en wij hebben Timoteüs, onze broeder, en een medewerker Gods in het evangelie van <span class="highlight tooltipkeyword" data-keyword="101" title="">Christus</span>, gezonden om u te versterken en u te vermanen inzake uw geloof, </span><span class="verse"><sup id="1Thess.3.3" class="v">3</sup>dat niemand zou wankelen onder deze verdrukkingen. Gij weet immers zelf, dat wij daartoe bestemd zijn; </span><span class="verse"><sup id="1Thess.3.4" class="v">4</sup>want ook toen wij bij u waren, zeiden wij u reeds, dat wij zouden verdrukt worden, zoals gij ook weet, dat geschied is. </span><span class="verse"><sup id="1Thess.3.5" class="v">5</sup>Daarom kon ik het ook niet langer uithouden en zond hem om mij te vergewissen van uw geloof, of de verzoeker u misschien verzocht had en onze inspanning vruchteloos zou geworden zijn.</span></p> 
  <p class="p"><span class="indent"></span><span class="verse"><sup id="1Thess.3.6" class="v">6</sup>Maar thans, nu Timoteüs van u tot ons teruggekeerd is en ons goede tijding gebracht heeft van uw geloof en uw <span class="highlight tooltipkeyword" data-keyword="1054,1056" title="">liefde</span>, en dat gij ons te allen tijde in goede herinnering houdt, even verlangend om ons te zien als wij u, </span><span class="verse"><sup id="1Thess.3.7" class="v">7</sup>zijn wij dan ook, broeders, bij al onze nood en druk, vertroost over u door uw geloof, </span><span class="verse"><sup id="1Thess.3.8" class="v">8</sup>want nu leven wij, als gij staat in de Here. </span><span class="verse"><sup id="1Thess.3.9" class="v">9</sup>Want welke dank kunnen wij Gode over u vergelden voor al de blijdschap, waarmede wij ons om u verblijden voor onze God? </span><span class="verse"><sup id="1Thess.3.10" class="v">10</sup>Nacht en dag bidden wij vurig, dat wij uw aangezicht mogen zien en voltooien wat nog aan uw geloof ontbreekt.</span></p> 
  <p class="p"><span class="indent"></span><span class="verse"><sup id="1Thess.3.11" class="v">11</sup>Hij, onze God en Vader, en onze Here <span class="highlight tooltipkeyword" data-keyword="1672" title="">Jezus</span>, bane ons de weg tot u; </span><span class="verse"><sup id="1Thess.3.12" class="v">12</sup>en u doe de Here toenemen en overvloedig worden in de <span class="highlight tooltipkeyword" data-keyword="1054,1056" title="">liefde</span> tot elkander en tot allen - zoals ook wij gezind zijn jegens u -, </span><span class="verse"><sup id="1Thess.3.13" class="v">13</sup>om uw <span class="highlight tooltipkeyword" data-keyword="631" title="">harten</span> te versterken, zodat zij onberispelijk zijn in heiligheid voor onze God en Vader bij de komst van onze Here <span class="highlight tooltipkeyword" data-keyword="1672" title="">Jezus</span> met al zijn heiligen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vermaning tot heilige wandel</h3> 
  <p class="p"><h1>4</h1><span class="verse"><sup id="1Thess.4.1" class="v">1</sup>Voorts dan, broeders, vragen wij en vermanen wij u in de Here <span class="highlight tooltipkeyword" data-keyword="1672" title="">Jezus</span>, dat gij, zoals gij van ons vernomen hebt, hoe gij moet wandelen en Gode behagen, zoals gij ook inderdaad wandelt, dat nog meer doet. </span><span class="verse"><sup id="1Thess.4.2" class="v">2</sup>Want gij weet, welke voorschriften wij u gegeven hebben door de Here Jezus. </span><span class="verse"><sup id="1Thess.4.3" class="v">3</sup>Want dit wil God: uw heiliging, dat gij u onthoudt van de <span class="highlight tooltipkeyword" data-keyword="88" title="">hoererij</span>, </span><span class="verse"><sup id="1Thess.4.4" class="v">4</sup>dat ieder uwer in heiliging en eerbaarheid zijn vat wete te verwerven, </span><span class="verse"><sup id="1Thess.4.5" class="v">5</sup>niet in hartstochtelijke begeerlijkheid, zoals ook de heidenen, die van God niet weten, </span><span class="verse"><sup id="1Thess.4.6" class="v">6</sup>en dat men zijn broeder niet slecht behandele of bedriege in deze zaak, want de Here is een wreker van dit alles, zoals wij u ook vroeger gezegd en nadrukkelijk betuigd hebben. </span><span class="verse"><sup id="1Thess.4.7" class="v">7</sup>Want God heeft ons niet geroepen tot <span class="highlight tooltipkeyword" data-keyword="1690,1699,1698" title="">onreinheid</span>, maar in heiliging. </span><span class="verse"><sup id="1Thess.4.8" class="v">8</sup>Daarom, wie dit verwerpt, verwerpt niet een mens, maar God, die u immers ook zijn <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> geeft.</span></p> 
  <p class="p"><span class="indent"></span><span class="verse"><sup id="1Thess.4.9" class="v">9</sup>Over de broederliefde is het niet nodig u te schrijven; immers, gij hebt zelf van God geleerd elkander lief te hebben; </span><span class="verse"><sup id="1Thess.4.10" class="v">10</sup>gij doet dat dan ook ten aanzien van alle broeders in geheel Macedonië.</span></p> 
  <p class="p"><span class="indent"></span>Maar wij vermanen u, broeders, dit nog veel meer te doen,<span class="verse"><sup id="1Thess.4.11" class="v">11</sup>en er een eer in te stellen rustig te blijven en uw eigen zaken te behartigen en met uw handen te werken, zoals wij u bevolen hebben, </span><span class="verse"><sup id="1Thess.4.12" class="v">12</sup>opdat gij u behoorlijk gedraagt ten aanzien van hen, die buiten staan, zonder iets nodig te hebben.</span></p> 
  <h3 class="s">De komst des Heren</h3> 
  <p class="p"><span class="indent"></span><span class="verse"><sup id="1Thess.4.13" class="v">13</sup>Doch wij willen u niet onkundig laten, broeders, wat betreft hen, die ontslapen, opdat gij niet bedroefd zijt, zoals de andere (mensen), die geen hoop hebben. </span><span class="verse"><sup id="1Thess.4.14" class="v">14</sup>Want indien wij geloven, dat <span class="highlight tooltipkeyword" data-keyword="1672" title="">Jezus</span> gestorven en <span class="highlight tooltipkeyword" data-keyword="142" title="">opgestaan</span> is, zal God ook zó hen, die ontslapen zijn, door <span class="highlight tooltipkeyword" data-keyword="1672" title="">Jezus</span> wederbrengen met Hem.</span></p> 
  <p class="p"><span class="indent"></span><span class="verse"><sup id="1Thess.4.15" class="v">15</sup>Want dit zeggen wij u met een woord des Heren: wij, levenden, die achterblijven tot de komst des Heren, zullen in geen geval de ontslapenen voorgaan, </span><span class="verse"><sup id="1Thess.4.16" class="v">16</sup>want de Here zelf zal op een teken, bij het roepen van een aartsengel en bij het geklank ener <span class="highlight tooltipkeyword" data-keyword="1752" title="">bazuin</span> Gods, nederdalen van de hemel, en zij, die in <span class="highlight tooltipkeyword" data-keyword="101" title="">Christus</span> gestorven zijn, zullen het eerst opstaan; </span><span class="verse"><sup id="1Thess.4.17" class="v">17</sup>daarna zullen wij, levenden, die achterbleven, samen met hen op de wolken in een oogwenk weggevoerd worden, de Here tegemoet in de lucht, en zó zullen wij altijd met de Here wezen.</span></p> 
  <p class="p"><span class="indent"></span><span class="verse"><sup id="1Thess.4.18" class="v">18</sup>Vermaant elkander dus met deze woorden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Waakzaamheid</h3> 
  <p class="p"><h1>5</h1><span class="verse"><sup id="1Thess.5.1" class="v">1</sup>Maar over de tijden en gelegenheden, broeders, is het niet nodig, dat u geschreven wordt: </span><span class="verse"><sup id="1Thess.5.2" class="v">2</sup>immers, gij weet zelf zeer goed, dat de dag des Heren zó komt, als een dief in de nacht. </span><span class="verse"><sup id="1Thess.5.3" class="v">3</sup>Terwijl zij zeggen: het is (alles) vrede en rust, overkomt hun, als de weeën een zwangere vrouw, een plotseling verderf, en zij zullen geenszins ontkomen. </span><span class="verse"><sup id="1Thess.5.4" class="v">4</sup>Maar gij, broeders, zijt niet in de duisternis, zodat die dag u als een dief overvallen zou: </span><span class="verse"><sup id="1Thess.5.5" class="v">5</sup>want gij zijt allen kinderen des lichts en kinderen des dags. Wij behoren niet aan nacht of duisternis toe; </span><span class="verse"><sup id="1Thess.5.6" class="v">6</sup>laten wij dan ook niet slapen gelijk de anderen, doch wakker en nuchter zijn. </span><span class="verse"><sup id="1Thess.5.7" class="v">7</sup>Want die slapen, slapen des nachts en die zich bedrinken, zijn des nachts dronken, </span><span class="verse"><sup id="1Thess.5.8" class="v">8</sup>maar laten wij, die de dag toebehoren, nuchter zijn, toegerust met het <span class="highlight tooltipkeyword" data-keyword="1229" title="">harnas</span> van geloof en <span class="highlight tooltipkeyword" data-keyword="1054,1056" title="">liefde</span> en met de <span class="highlight tooltipkeyword" data-keyword="43" title="">helm</span> van de hoop der zaligheid; </span><span class="verse"><sup id="1Thess.5.9" class="v">9</sup>want God heeft ons niet gesteld tot toorn, maar tot het verkrijgen van zaligheid door onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, </span><span class="verse"><sup id="1Thess.5.10" class="v">10</sup>die voor ons gestorven is, opdat wij, hetzij wij waken, hetzij wij slapen, tezamen met Hem zouden leven. </span><span class="verse"><sup id="1Thess.5.11" class="v">11</sup>Vermaant daarom elkander en bouwt elkander op, gelijk gij dit ook doet.</span></p> 
  <h3 class="s">Vermaningen - Groet</h3> 
  <p class="p"><span class="indent"></span><span class="verse"><sup id="1Thess.5.12" class="v">12</sup>Wij verzoeken u, broeders, hen, die onder u zich moeite getroosten, die u leiden in de Here en u terechtwijzen, te erkennen, </span><span class="verse"><sup id="1Thess.5.13" class="v">13</sup>en hen zeer hoog te schatten in <span class="highlight tooltipkeyword" data-keyword="1054,1056" title="">liefde</span>, om hun werk. Houdt vrede onder elkander.</span></p> 
  <p class="p"><span class="indent"></span><span class="verse"><sup id="1Thess.5.14" class="v">14</sup>Wij vermanen u, broeders, wijst de ongeregelden terecht, beurt de kleinmoedigen op, komt op voor de zwakken, hebt geduld met allen. </span><span class="verse"><sup id="1Thess.5.15" class="v">15</sup>Ziet toe, dat niemand kwaad met kwaad vergelde, maar jaagt te allen tijde het goede na, jegens elkander en jegens allen.</span></p> 
  <p class="p"><span class="indent"></span><span class="verse"><sup id="1Thess.5.16" class="v">16</sup>Verblijdt u te allen tijde, </span><span class="verse"><sup id="1Thess.5.17" class="v">17</sup>bidt zonder ophouden, </span><span class="verse"><sup id="1Thess.5.18" class="v">18</sup>dankt onder alles, want dat is de wil Gods in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> ten opzichte van u.</span></p> 
  <p class="p"><span class="indent"></span><span class="verse"><sup id="1Thess.5.19" class="v">19</sup>Dooft de Geest niet uit, </span><span class="verse"><sup id="1Thess.5.20" class="v">20</sup>veracht de profetieën niet, </span><span class="verse"><sup id="1Thess.5.21" class="v">21</sup>maar toetst alles en behoudt het goede.</span></p> 
  <p class="p"><span class="indent"></span><span class="verse"><sup id="1Thess.5.22" class="v">22</sup>Onthoudt u van alle soort van kwaad.</span></p> 
  <p class="p"><span class="indent"></span><span class="verse"><sup id="1Thess.5.23" class="v">23</sup>En Hij, de God des vredes, <span class="highlight tooltipkeyword" data-keyword="1038" title="">heilige</span> u geheel en al, en geheel uw geest, ziel en lichaam moge bij de komst van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> blijken in allen dele onberispelijk bewaard te zijn. </span><span class="verse"><sup id="1Thess.5.24" class="v">24</sup>Die u roept, is getrouw; Hij zal het ook doen.</span></p> 
  <p class="p"><span class="indent"></span><span class="verse"><sup id="1Thess.5.25" class="v">25</sup>Broeders, bidt [ook] voor ons.</span></p> 
  <p class="p"><span class="indent"></span><span class="verse"><sup id="1Thess.5.26" class="v">26</sup>Groet al de broeders met een <span class="highlight tooltipkeyword" data-keyword="1038" title="">heilige</span> kus.</span></p> 
  <p class="p"><span class="indent"></span><span class="verse"><sup id="1Thess.5.27" class="v">27</sup>Ik bezweer u bij de Here, dat deze brief aan alle broeders voorgelezen worde.</span></p> 
  <p class="p"><span class="indent"></span><span class="verse"><sup id="1Thess.5.28" class="v">28</sup>De <span class="highlight tooltipkeyword" data-keyword="719,1645" title="">genade</span> van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zij met u.</span></p> 
  <br> 
   
 </div> 
</div>