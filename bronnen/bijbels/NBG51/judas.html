<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="Jude.1.1" class="v">1</sup><span class="highlight tooltipkeyword" data-keyword="1789" title="">Judas</span>, een dienstknecht van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> en een broeder van Jakobus, aan de geroepenen, die in God, de Vader, geliefd en voor <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> bewaard zijn: </span><span class="verse"><sup id="Jude.1.2" class="v">2</sup><span class="highlight tooltipkeyword" data-keyword="1053,1051" title="">barmhartigheid</span>, vrede en <span class="highlight tooltipkeyword" data-keyword="1054,1056" title="">liefde</span> worde u vermenigvuldigd.</span></p> 
  <h3 class="s">De dwaalleraars</h3> 
  <p class="p"><span class="indent"></span><span class="verse"><sup id="Jude.1.3" class="v">3</sup>Geliefden, daar ik mij in alle opzichten beijver u te schrijven over ons gemeenschappelijk heil, zie ik mij genoodzaakt het te doen met de vermaning, tot het uiterste te strijden voor het geloof, dat eenmaal de <span class="highlight tooltipkeyword" data-keyword="1038" title="">heiligen</span> overgeleverd is. </span><span class="verse"><sup id="Jude.1.4" class="v">4</sup>Want er zijn zekere mensen binnengeslopen - reeds lang tevoren tot dit oordeel opgeschreven - goddelozen, die de <span class="highlight tooltipkeyword" data-keyword="719,1645" title="">genade</span> van onze God in losbandigheid veranderen en onze enige Heerser en Here, <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, verloochenen.</span></p> 
  <p class="p"><span class="indent"></span><span class="verse"><sup id="Jude.1.5" class="v">5</sup>Maar ik wil u te binnen brengen - gij hebt het immers alles eens voor goed vernomen - dat de Here een volk uit het land Egypte verlost heeft, maar een andermaal hen, die niet tot geloof gekomen waren, verdelgd heeft; </span><span class="verse"><sup id="Jude.1.6" class="v">6</sup>en dat Hij engelen, die aan hun oorsprong ontrouw werden en hun eigen woning verlieten, voor het oordeel van de grote dag met eeuwige banden onder donkerheid heeft bewaard gehouden; </span><span class="verse"><sup id="Jude.1.7" class="v">7</sup>zoals Sodom en Gomorra en de steden in hun nabijheid, die op gelijke wijze als genen haar <span class="highlight tooltipkeyword" data-keyword="88" title="">hoererij</span> hebben botgevierd en ander vlees achternagelopen zijn, daar liggen als voorbeeld, onder een straf van eeuwig vuur.</span></p> 
  <p class="p"><span class="indent"></span><span class="verse"><sup id="Jude.1.8" class="v">8</sup>Desgelijks bezoedelen ook deze dromenzieners hun vlees, verwerpen wat heerschappij heet en lasteren de heerlijkheden.</span></p> 
  <p class="p"><span class="indent"></span><span class="verse"><sup id="Jude.1.9" class="v">9</sup>Maar Michaël, de aartsengel, durfde, toen hij met de <span class="highlight tooltipkeyword" data-keyword="517" title="">duivel</span> in twist gewikkeld was over het lichaam van <span class="highlight tooltipkeyword" data-keyword="1723" title="">Mozes</span>, geen smadelijk oordeel uitbrengen, doch hij zeide: De Here straffe u! </span><span class="verse"><sup id="Jude.1.10" class="v">10</sup>Zij echter lasteren al wat zij niet kennen en in hetgeen zij, gelijk de redeloze wezens, van nature weten, ligt hun verderf. </span><span class="verse"><sup id="Jude.1.11" class="v">11</sup>Wee hun, want zij zijn de weg van <span class="highlight tooltipkeyword" data-keyword="1716" title="">Kaïn</span> opgegaan, zij zijn voor de verleiding van een Bileamsloon bezweken en door het verzet van een Korach ten onder gegaan.</span></p> 
  <p class="p"><span class="indent"></span><span class="verse"><sup id="Jude.1.12" class="v">12</sup>Dezen zijn de schandvlekken bij uw liefdemalen, zij, die zonder schroom tezamen feesten om zichzelf te weiden; wolken, die geen water geven, daar zij door winden voorbijgejaagd worden; bomen, die in de late herfst geen vrucht geven; tweemaal gestorven zijn zij en ontworteld; </span><span class="verse"><sup id="Jude.1.13" class="v">13</sup>wilde baren der zee, die hun eigen schande opschuimen; dwaalsterren. Voor hen is de donkerste duisternis voor eeuwig weggelegd.</span></p> 
  <p class="p"><span class="indent"></span><span class="verse"><sup id="Jude.1.14" class="v">14</sup>Ook over hen heeft Henoch, de zevende van <span class="highlight tooltipkeyword" data-keyword="1668" title="">Adam</span> af, geprofeteerd, zeggende: Zie, de Here is gekomen met zijn <span class="highlight tooltipkeyword" data-keyword="1038" title="">heilige</span> tienduizenden, </span><span class="verse"><sup id="Jude.1.15" class="v">15</sup>om over allen de vierschaar te spannen en alle goddelozen te straffen voor al hun goddeloze werken, die zij goddeloos bedreven hebben, en voor al de harde taal, die de goddeloze zondaars tegen Hem gesproken hebben.</span></p> 
  <p class="p"><span class="indent"></span><span class="verse"><sup id="Jude.1.16" class="v">16</sup>Dit zijn de morrenden, mokkend om hun lot, wandelende naar hun begeerten, maar hun mond spreekt hoogdravend, als zij om des voordeels wil (de mensen) in hun gezicht vleien.</span></p> 
  <h3 class="s">De roeping der lezers</h3> 
  <p class="p"><span class="indent"></span><span class="verse"><sup id="Jude.1.17" class="v">17</sup>Gij echter, geliefden, herinnert u de woorden, die vóór dezen gesproken zijn door de apostelen van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, </span><span class="verse"><sup id="Jude.1.18" class="v">18</sup>dat zij tot u hebben gezegd: Aan het einde des tijds zullen er spotters komen, die naar hun eigen goddeloze begeerten zullen wandelen. </span><span class="verse"><sup id="Jude.1.19" class="v">19</sup>Zij zijn het, die scheuringen maken, natuurlijke mensen, die de Geest niet hebben. </span><span class="verse"><sup id="Jude.1.20" class="v">20</sup>Maar gij, geliefden, bewaart uzelf in de <span class="highlight tooltipkeyword" data-keyword="1054,1056" title="">liefde</span> Gods, door uzelf op te bouwen in uw allerheiligst geloof en door te bidden in de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span>, </span><span class="verse"><sup id="Jude.1.21" class="v">21</sup>verwachtende de ontferming van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> ten eeuwigen leven. </span><span class="verse"><sup id="Jude.1.22" class="v">22</sup>En weest ook <span class="highlight tooltipkeyword" data-keyword="1053" title="">barmhartig</span> jegens sommigen, die twijfelen, </span><span class="verse"><sup id="Jude.1.23" class="v">23</sup>redt hen door hen uit het vuur te rukken, maar weest jegens anderen <span class="highlight tooltipkeyword" data-keyword="1053" title="">barmhartig</span> in vreze, uit afkeer zelfs van het kleed, dat door het vlees bevlekt is.</span></p> 
  <p class="p"><span class="indent"></span></p> 
  <h3 class="s">Slot</h3> 
  <span class="verse"><sup id="Jude.1.24" class="v">24</sup>Hem nu, die u voor struikelen kan behoeden en onberispelijk doen staan voor zijn heerlijkheid in grote vreugde, </span> 
  <span class="verse"><sup id="Jude.1.25" class="v">25</sup>de enige God, onze Heiland, zij door <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, onze Here, heerlijkheid, majesteit, kracht en macht vóór alle eeuwigheid, èn nu èn in alle eeuwigheden! Amen.<p></p></span> 
  <br> 
   
 </div> 
</div>