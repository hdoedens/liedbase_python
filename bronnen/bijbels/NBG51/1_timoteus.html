<div class="bibletext"> 
 <div id="scroller"> 
  <h3 class="s">Schrijver - Lezer - Groet</h3> 
  <p class="p"><h1>1</h1><span class="verse"><sup id="1Tim.1.1" class="v">1</sup><span class="highlight tooltipkeyword" data-keyword="1794" title="">Paulus</span>, een apostel van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> naar de opdracht van God, onze Heiland, en van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, onze hoop, </span><span class="verse"><sup id="1Tim.1.2" class="v">2</sup>aan Timoteüs, mijn waar kind in het geloof: <span class="highlight tooltipkeyword" data-keyword="719,1645" title="">genade</span>, <span class="highlight tooltipkeyword" data-keyword="1051,1053" title="">barmhartigheid</span> en vrede zij u van God, de Vader, en van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, onze Here.</span></p> 
  <h3 class="s">Dwaalleraars</h3> 
  <p class="p"><span class="indent"></span><span class="verse"><sup id="1Tim.1.3" class="v">3</sup>Doe, zoals ik u bij mijn <span class="highlight tooltipkeyword" data-keyword="1118" title="">reis</span> naar Macedonië aangeraden heb: blijf nog te Efeze, om sommigen te bevelen geen andere leer te brengen, </span><span class="verse"><sup id="1Tim.1.4" class="v">4</sup>noch zich bezig te houden met fabels en eindeloze geslachtsregisters, die veeleer moeilijkheden ten gevolge hebben dan door God gegeven leiding in het geloof. </span><span class="verse"><sup id="1Tim.1.5" class="v">5</sup>En het doel van (alle) vermaning is <span class="highlight tooltipkeyword" data-keyword="1054,1056" title="">liefde</span> uit een <span class="highlight tooltipkeyword" data-keyword="1691,1690,1694,1699,1698" title="">rein</span> <span class="highlight tooltipkeyword" data-keyword="631" title="">hart</span>, uit een goed geweten en een ongeveinsd geloof. </span><span class="verse"><sup id="1Tim.1.6" class="v">6</sup>Door dit spoor te verlaten zijn sommigen vervallen tot ijdel gepraat; </span><span class="verse"><sup id="1Tim.1.7" class="v">7</sup>zij willen leraars der wet zijn, zonder ook maar te beseffen wat zij zeggen of waarover zij zo stellig spreken. </span><span class="verse"><sup id="1Tim.1.8" class="v">8</sup>Wij weten, dat de wet goed is, indien iemand haar wettig toepast, </span><span class="verse"><sup id="1Tim.1.9" class="v">9</sup>wel wetend, dat de wet niet gesteld is voor de rechtvaardige, maar voor wettelozen en tuchtelozen, voor goddelozen en zondaars, voor onverlaten en onheiligen, voor vadermoorders en moedermoorders en doodslagers, </span><span class="verse"><sup id="1Tim.1.10" class="v">10</sup>hoereerders, knapenschenders, zielverkopers, leugenaars, meinedigen, en al wat verder ingaat tegen de gezonde leer, </span><span class="verse"><sup id="1Tim.1.11" class="v">11</sup>in overeenstemming met het evangelie der heerlijkheid van de zalige God, dat mij is toevertrouwd.</span></p> 
  <h3 class="s">Gods <span class="highlight tooltipkeyword" data-keyword="719,1645" title="">genade</span> aan <span class="highlight tooltipkeyword" data-keyword="1794" title="">Paulus</span></h3> 
  <p class="p"><span class="indent"></span><span class="verse"><sup id="1Tim.1.12" class="v">12</sup>Ik breng dank aan Hem, die mij kracht gegeven heeft, <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, onze Here, dat Hij mij getrouw geacht heeft, daar Hij mij in de bediening gesteld heeft, </span><span class="verse"><sup id="1Tim.1.13" class="v">13</sup>hoewel ik vroeger een godslasteraar en een vervolger en een geweldenaar was. Maar mij is ontferming bewezen, omdat ik het in mijn onwetendheid, uit ongeloof, gedaan heb, </span><span class="verse"><sup id="1Tim.1.14" class="v">14</sup>en zeer overvloedig is de <span class="highlight tooltipkeyword" data-keyword="719,1645" title="">genade</span> van onze Here geweest, met het geloof en de <span class="highlight tooltipkeyword" data-keyword="1054,1056" title="">liefde</span> in <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="1Tim.1.15" class="v">15</sup>Dit is een getrouw woord en alle aanneming waard, dat <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> in de wereld gekomen is om zondaren te behouden, onder welke ik een eerste plaats inneem. </span><span class="verse"><sup id="1Tim.1.16" class="v">16</sup>Maar hiertoe is mij ontferming bewezen, dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> in de eerste plaats in mij zijn ganse lankmoedigheid zou bewijzen tot een voorbeeld voor hen, die later op Hem zouden vertrouwen ten eeuwigen leven.</span></p> 
  <p class="p"><span class="indent"></span><span class="verse"><sup id="1Tim.1.17" class="v">17</sup>De Koning der eeuwen, de onvergankelijke, de onzienlijke, de enige God, zij eer en heerlijkheid in alle eeuwigheid! Amen.</span></p> 
  <p class="p"><span class="indent"></span><span class="verse"><sup id="1Tim.1.18" class="v">18</sup>Deze opdracht vertrouw ik u toe, mijn kind Timoteüs, overeenkomstig de profetieën, die vroeger aangaande u zijn uitgesproken, opdat gij, u daarnaar richtend, de goede strijd strijdt </span><span class="verse"><sup id="1Tim.1.19" class="v">19</sup>met geloof en met een goed geweten. Omdat sommigen dit hebben verworpen, heeft hun geloof schipbreuk geleden. </span><span class="verse"><sup id="1Tim.1.20" class="v">20</sup>Tot hen behoren Hymeneüs en Alexander, die ik aan de <span class="highlight tooltipkeyword" data-keyword="517" title="">satan</span> heb overgegeven, opdat hun het lasteren worde afgeleerd.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Voorschriften</h3> 
  <p class="p"><h1>2</h1><span class="verse"><sup id="1Tim.2.1" class="v">1</sup>Ik vermaan u dan allereerst smekingen, gebeden, voorbeden en dankzeggingen te doen voor alle mensen, </span><span class="verse"><sup id="1Tim.2.2" class="v">2</sup>voor koningen en alle hooggeplaatsten, opdat wij een stil en rustig leven mogen leiden in alle godsvrucht en waardigheid. </span><span class="verse"><sup id="1Tim.2.3" class="v">3</sup>Dit is goed en aangenaam voor God, onze Heiland, </span><span class="verse"><sup id="1Tim.2.4" class="v">4</sup>die wil, dat alle mensen behouden worden en tot erkentenis der waarheid komen. </span><span class="verse"><sup id="1Tim.2.5" class="v">5</sup>Want er is één God en ook één middelaar tussen God en mensen, de mens <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, </span><span class="verse"><sup id="1Tim.2.6" class="v">6</sup>die Zich gegeven heeft tot een losprijs voor allen; en daarvan wordt getuigd te juister tijd. </span><span class="verse"><sup id="1Tim.2.7" class="v">7</sup>En ik ben daartoe als een verkondiger en een apostel gesteld - ik spreek waarheid en geen leugen - als een leermeester der heidenen in geloof en waarheid.</span></p> 
  <p class="p"><span class="indent"></span><span class="verse"><sup id="1Tim.2.8" class="v">8</sup>Ik wil dan, dat de mannen op iedere plaats bidden met opheffing van <span class="highlight tooltipkeyword" data-keyword="1038" title="">heilige</span> handen, zonder toorn en twist.</span></p> 
  <p class="p"><span class="indent"></span><span class="verse"><sup id="1Tim.2.9" class="v">9</sup>Evenzo, dat de vrouwen zich sieren met waardige klederdracht, zedig en ingetogen, niet met haarvlechten en goud of paarlen en kostbare <span class="highlight tooltipkeyword" data-keyword="1633" title="">kleding</span>, </span><span class="verse"><sup id="1Tim.2.10" class="v">10</sup>maar - zó immers betaamt het vrouwen, die voor haar godsvrucht uitkomen - door goede werken. </span><span class="verse"><sup id="1Tim.2.11" class="v">11</sup>Een vrouw moet zich rustig, in alle onderdanigheid, laten onderrichten, </span><span class="verse"><sup id="1Tim.2.12" class="v">12</sup>maar ik sta niet toe, dat een vrouw onderricht geeft of gezag over de man heeft; zij moet zich rustig houden. </span><span class="verse"><sup id="1Tim.2.13" class="v">13</sup>Want eerst is <span class="highlight tooltipkeyword" data-keyword="1668" title="">Adam</span> geformeerd, en daarna Eva. </span><span class="verse"><sup id="1Tim.2.14" class="v">14</sup>En <span class="highlight tooltipkeyword" data-keyword="1668" title="">Adam</span> heeft zich niet laten verleiden, maar de vrouw is door de verleiding in <span class="highlight tooltipkeyword" data-keyword="1711,1710" title="">overtreding</span> gevallen; </span><span class="verse"><sup id="1Tim.2.15" class="v">15</sup>doch zij zal behouden worden, kinderen ter wereld brengende, indien zij blijft in geloof, <span class="highlight tooltipkeyword" data-keyword="1054,1056" title="">liefde</span> en heiliging, met ingetogenheid.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Opzieners en diakenen</h3> 
  <p class="p"><h1>3</h1><span class="verse"><sup id="1Tim.3.1" class="v">1</sup>Dit is een betrouwbaar woord: indien iemand staat naar het opzienersambt, dan begeert hij een voortreffelijke taak. </span><span class="verse"><sup id="1Tim.3.2" class="v">2</sup>Een opziener dan moet zijn onbesproken, de man van één vrouw, nuchter, bezadigd, beschaafd, gastvrij, bekwaam om te onderwijzen, </span><span class="verse"><sup id="1Tim.3.3" class="v">3</sup>niet aan de <span class="highlight tooltipkeyword" data-keyword="1101" title="">wijn</span> verslaafd, niet opvliegend, maar vriendelijk, niet strijdlustig of geldzuchtig, </span><span class="verse"><sup id="1Tim.3.4" class="v">4</sup>een goed bestierder van zijn eigen huis, die met alle waardigheid zijn kinderen onder tucht houdt; </span><span class="verse"><sup id="1Tim.3.5" class="v">5</sup>indien echter iemand zijn eigen huis niet weet te bestieren, hoe zal hij voor de <span class="highlight tooltipkeyword" data-keyword="626" title="">gemeente</span> Gods zorgen? </span><span class="verse"><sup id="1Tim.3.6" class="v">6</sup>Hij mag niet een pas bekeerde zijn, opdat hij niet door opgeblazenheid in het oordeel des duivels valle. </span><span class="verse"><sup id="1Tim.3.7" class="v">7</sup>Hij moet ook gunstig bekend zijn bij de buitenstaanden, opdat hij niet in opspraak kome en in een strik des duivels valle.</span></p> 
  <p class="p"><span class="indent"></span><span class="verse"><sup id="1Tim.3.8" class="v">8</sup>Evenzo moeten de <span class="highlight tooltipkeyword" data-keyword="618" title="">diakenen</span> waardig zijn, niet met twee tongen sprekende, niet verzot op veel <span class="highlight tooltipkeyword" data-keyword="1101" title="">wijn</span>, niet op winstbejag uit, </span><span class="verse"><sup id="1Tim.3.9" class="v">9</sup>maar het geheimenis des geloofs bewarend in een <span class="highlight tooltipkeyword" data-keyword="1691,1690,1694,1699,1698" title="">rein</span> geweten. </span><span class="verse"><sup id="1Tim.3.10" class="v">10</sup>Laten ook dezen eerst op de proef gesteld worden, om daarna, als zij onberispelijk blijken, hun <span class="highlight tooltipkeyword" data-keyword="618" title="">dienst</span> te vervullen. </span><span class="verse"><sup id="1Tim.3.11" class="v">11</sup>Evenzo moeten (hun) vrouwen zijn: waardig, geen kwaadspreeksters, nuchter, betrouwbaar in alles. </span><span class="verse"><sup id="1Tim.3.12" class="v">12</sup><span class="highlight tooltipkeyword" data-keyword="618" title="">Diakenen</span> moeten mannen van één vrouw zijn, hun kinderen en hun eigen huis goed bestieren. </span><span class="verse"><sup id="1Tim.3.13" class="v">13</sup>Want zij, die hun <span class="highlight tooltipkeyword" data-keyword="618" title="">dienst</span> goed hebben vervuld, verwerven zich een ereplaats en veel vrijmoedigheid om te spreken door het geloof in <span class="highlight tooltipkeyword" data-keyword="101" title="">Christus</span> Jezus.</span></p> 
  <p class="p"><span class="indent"></span><span class="verse"><sup id="1Tim.3.14" class="v">14</sup>Dit schrijf ik u, hoewel ik vrij spoedig tot u hoop te komen. </span><span class="verse"><sup id="1Tim.3.15" class="v">15</sup>Mocht ik nog uitblijven, dan weet gij, hoe men zich behoort te gedragen in het huis Gods, dat is de <span class="highlight tooltipkeyword" data-keyword="626" title="">gemeente</span> van de levende God, een pijler en fundament der waarheid. </span><span class="verse"><sup id="1Tim.3.16" class="v">16</sup>En buiten twijfel, groot is het geheimenis der godsvrucht:</span></p> 
  <p class="q1">Die Zich geopenbaard heeft in het vlees,</p> 
  <p class="q1">is gerechtvaardigd door de Geest,</p> 
  <p class="q1">is verschenen aan de engelen,</p> 
  <p class="q1">is verkondigd onder de heidenen,</p> 
  <p class="q1">geloofd in de wereld,</p> 
  <p class="q1">opgenomen in heerlijkheid.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De taak van Timoteüs</h3> 
  <p class="p"><h1>4</h1><span class="verse"><sup id="1Tim.4.1" class="v">1</sup>Maar de Geest zegt nadrukkelijk, dat in latere tijden sommigen zullen afvallen van het geloof, doordat zij dwaalgeesten en leringen van boze geesten volgen, </span><span class="verse"><sup id="1Tim.4.2" class="v">2</sup>door de huichelarij van leugensprekers, die in hun eigen geweten gebrandmerkt zijn, </span><span class="verse"><sup id="1Tim.4.3" class="v">3</sup>het <span class="highlight tooltipkeyword" data-keyword="134" title="">huwelijk</span> verbieden en het genot van spijzen, welke God toch geschapen heeft om met dankzegging te worden gebruikt door de gelovigen, die tot erkentenis der waarheid gekomen zijn. </span><span class="verse"><sup id="1Tim.4.4" class="v">4</sup>Want alles wat God geschapen heeft, is goed en niets daarvan is verwerpelijk, als het met dankzegging aanvaard wordt: </span><span class="verse"><sup id="1Tim.4.5" class="v">5</sup>want het wordt geheiligd door het woord Gods en door gebed.</span></p> 
  <p class="p"><span class="indent"></span><span class="verse"><sup id="1Tim.4.6" class="v">6</sup>Als gij dit de broeders voorhoudt, zult gij een goed dienaar van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> zijn, wèl onderlegd in de woorden des geloofs en der goede leer, die gij gevolgd zijt; </span><span class="verse"><sup id="1Tim.4.7" class="v">7</sup>maar wees afkerig van onheilige oudevrouwenpraat. Oefen u in de godsvrucht. </span><span class="verse"><sup id="1Tim.4.8" class="v">8</sup>Want de oefening van het lichaam is van weinig nut, doch de godsvrucht is nuttig tot alles, daar zij een <span class="highlight tooltipkeyword" data-keyword="1702" title="">belofte</span> inhoudt van leven, in heden en toekomst. </span><span class="verse"><sup id="1Tim.4.9" class="v">9</sup>Dit is een betrouwbaar woord en alle aanneming waard. </span><span class="verse"><sup id="1Tim.4.10" class="v">10</sup>Ja, hierom getroosten wij ons moeite en grote inspanning, omdat wij onze hoop gevestigd hebben op de levende God, die een Heiland is voor alle mensen, inzonderheid voor de gelovigen.</span></p> 
  <p class="p"><span class="indent"></span><span class="verse"><sup id="1Tim.4.11" class="v">11</sup>Beveel en leer dit. </span><span class="verse"><sup id="1Tim.4.12" class="v">12</sup>Niemand schatte u gering om uw jeugdige leeftijd, maar wees een voorbeeld voor de gelovigen in woord, in wandel, in <span class="highlight tooltipkeyword" data-keyword="1054,1056" title="">liefde</span>, in geloof en in reinheid. </span><span class="verse"><sup id="1Tim.4.13" class="v">13</sup>In afwachting van mijn komst moet gij u toeleggen op het voorlezen, het vermanen en het leren. </span><span class="verse"><sup id="1Tim.4.14" class="v">14</sup>Veronachtzaam de gave in u niet, die u krachtens een profetenwoord geschonken is onder handoplegging van de gezamenlijke oudsten. </span><span class="verse"><sup id="1Tim.4.15" class="v">15</sup>Behartig deze dingen, leef erin, opdat aan allen blijke, dat gij vooruitgaat. </span><span class="verse"><sup id="1Tim.4.16" class="v">16</sup>Zie toe op uzelf en op de leer, volhard in deze dingen; want door dit te doen zult gij zowel uzelf als hen, die u horen, behouden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De weduwen</h3> 
  <p class="p"><h1>5</h1><span class="verse"><sup id="1Tim.5.1" class="v">1</sup>Word niet heftig tegen een oude man, maar vermaan hem als een vader; doe het jonge mannen als broeders, </span><span class="verse"><sup id="1Tim.5.2" class="v">2</sup>oude vrouwen als moeders, jonge vrouwen als zusters, in alle reinheid.</span></p> 
  <p class="p"><span class="indent"></span><span class="verse"><sup id="1Tim.5.3" class="v">3</sup>Houd als <span class="highlight tooltipkeyword" data-keyword="89" title="">weduwen</span> in ere, wie waarlijk <span class="highlight tooltipkeyword" data-keyword="89" title="">weduwen</span> zijn. </span><span class="verse"><sup id="1Tim.5.4" class="v">4</sup>Maar indien een <span class="highlight tooltipkeyword" data-keyword="89" title="">weduwe</span> kinderen of kleinkinderen heeft, laten zij dan eerst aan eigen <span class="highlight tooltipkeyword" data-keyword="149" title="">familie</span> godsvrucht tonen en aan het vorig geslacht vergelden wat zij hun te danken hebben, want dit is welgevallig aan God. </span><span class="verse"><sup id="1Tim.5.5" class="v">5</sup>Een ware <span class="highlight tooltipkeyword" data-keyword="89" title="">weduwe</span> dan, die alleen staat, heeft haar hoop op God gevestigd en volhardt in haar smekingen en gebeden dag en nacht; </span><span class="verse"><sup id="1Tim.5.6" class="v">6</sup>doch zij, die een los leven leidt, is levend dood. </span><span class="verse"><sup id="1Tim.5.7" class="v">7</sup>Ook deze dingen moet gij bevelen, opdat zij onberispelijk blijven. </span><span class="verse"><sup id="1Tim.5.8" class="v">8</sup>Maar indien een vrouw voor de haren, en nog wel voor haar huisgenoten, niet zorgt, dan heeft zij haar geloof verloochend en is zij erger dan een ongelovige. </span><span class="verse"><sup id="1Tim.5.9" class="v">9</sup>Als <span class="highlight tooltipkeyword" data-keyword="89" title="">weduwe</span> kome in aanmerking iemand niet beneden de zestig jaren, die de vrouw geweest is van één man; </span><span class="verse"><sup id="1Tim.5.10" class="v">10</sup>inzake goede werken moet van haar getuigd kunnen worden, dat zij kinderen grootgebracht heeft, gastvrijheid bewezen, de voeten der <span class="highlight tooltipkeyword" data-keyword="1038" title="">heiligen</span> gewassen, verdrukten ondersteund en alle goed werk behartigd heeft. </span><span class="verse"><sup id="1Tim.5.11" class="v">11</sup>Maar wijs jonge <span class="highlight tooltipkeyword" data-keyword="89" title="">weduwen</span> af, want wanneer de zinnen haar van <span class="highlight tooltipkeyword" data-keyword="101" title="">Christus</span> aftrekken, willen zij huwen, </span><span class="verse"><sup id="1Tim.5.12" class="v">12</sup>en halen een oordeel over zich, omdat zij haar eerste trouw hebben verzaakt. </span><span class="verse"><sup id="1Tim.5.13" class="v">13</sup>Maar tegelijk wennen zij zich eraan de <span class="highlight tooltipkeyword" data-keyword="1173" title="">huizen</span> rond te gaan bij gebrek aan bezigheid, en niet alleen zonder bezigheid, maar ook bezig met praatjes en al te bezig met het spreken over onbehoorlijke dingen. </span><span class="verse"><sup id="1Tim.5.14" class="v">14</sup>Ik wil daarom, dat de jonge <span class="highlight tooltipkeyword" data-keyword="89" title="">weduwen</span> huwen, kinderen krijgen, haar huis bestieren, en niet door lasterpraat aan de tegenpartij vat op zich geven. </span><span class="verse"><sup id="1Tim.5.15" class="v">15</sup>Want reeds zijn sommigen afgeweken, de <span class="highlight tooltipkeyword" data-keyword="517" title="">satan</span> achterna. </span><span class="verse"><sup id="1Tim.5.16" class="v">16</sup>Indien een gelovige vrouw <span class="highlight tooltipkeyword" data-keyword="89" title="">weduwen</span> bij zich heeft, laat zij die ondersteunen, zodat de <span class="highlight tooltipkeyword" data-keyword="626" title="">gemeente</span> er niet door bezwaard wordt; dan kan deze de werkelijke <span class="highlight tooltipkeyword" data-keyword="89" title="">weduwen</span> ondersteunen.</span></p> 
  <h3 class="s">De <span class="highlight tooltipkeyword" data-keyword="390" title="">oudsten</span> - Vermaningen</h3> 
  <p class="p"><span class="indent"></span><span class="verse"><sup id="1Tim.5.17" class="v">17</sup>De <span class="highlight tooltipkeyword" data-keyword="390" title="">oudsten</span>, die goede leiding geven, komt dubbel eerbewijs toe, vooral hun, die zich belasten met prediking en onderricht. </span><span class="verse"><sup id="1Tim.5.18" class="v">18</sup>Immers, de Schrift zegt: Gij zult een dorsende os niet <span class="highlight tooltipkeyword" data-keyword="64" title="">muilbanden</span>, en: De arbeider is zijn loon waard. </span><span class="verse"><sup id="1Tim.5.19" class="v">19</sup>Gij moet geen klacht tegen een oudste aannemen, tenzij er twee of drie getuigen zijn.</span></p> 
  <p class="p"><span class="indent"></span><span class="verse"><sup id="1Tim.5.20" class="v">20</sup>Wie in <span class="highlight tooltipkeyword" data-keyword="1711,1710,1063,1062" title="">zonde</span> leven, moet gij in aller tegenwoordigheid bestraffen, opdat ook de overigen ontzag hebben.</span></p> 
  <p class="p"><span class="indent"></span><span class="verse"><sup id="1Tim.5.21" class="v">21</sup>Ik betuig u voor God en voor <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> en voor de <span class="highlight tooltipkeyword" data-keyword="644" title="">uitverkoren</span> engelen, dat gij daaraan de hand houdt, zonder vooroordeel en zonder iets te doen uit vooringenomenheid. </span><span class="verse"><sup id="1Tim.5.22" class="v">22</sup><span class="highlight tooltipkeyword" data-keyword="630" title="">Leg</span> niemand overijld de handen op, heb ook geen deel aan de <span class="highlight tooltipkeyword" data-keyword="1711,1710" title="">zonden</span> van anderen, houd u rein.</span></p> 
  <p class="p"><span class="indent"></span><span class="verse"><sup id="1Tim.5.23" class="v">23</sup>Drink voortaan niet (alleen) water, maar gebruik een weinig <span class="highlight tooltipkeyword" data-keyword="1101" title="">wijn</span> voor uw maag en voor uw gedurige ongesteldheden.</span></p> 
  <p class="p"><span class="indent"></span><span class="verse"><sup id="1Tim.5.24" class="v">24</sup>Van sommige mensen zijn de <span class="highlight tooltipkeyword" data-keyword="1711,1710" title="">zonden</span> zo duidelijk, dat zij voor hen uitgaan naar het gericht, bij anderen komen zij achteraan. </span><span class="verse"><sup id="1Tim.5.25" class="v">25</sup>Zo zijn ook de goede werken aanstonds duidelijk, en die, waarmede het anders gesteld is, kunnen niet verborgen blijven.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>6</h1><span class="verse"><sup id="1Tim.6.1" class="v">1</sup>Allen, die onder een slavenjuk zijn, moeten hun meesters alle eer waardig achten, opdat de naam Gods en de leer geen smaad lijden.</span></p> 
  <p class="p"><span class="indent"></span><span class="verse"><sup id="1Tim.6.2" class="v">2a</sup>Zij, die gelovige meesters hebben, moeten hen niet geringschatten, omdat zij broeders zijn, doch des te betere slaven wezen, omdat (hun meesters) gelovigen en geliefden zijn, die zich beijveren wèl te doen.</span></p> 
  <h3 class="s">Het gevaar van de rijkdom</h3> 
  <p class="p"><span class="indent"></span><span class="verse"><sup id="1Tim.6.2" class="v">2b</sup>Leer en vermaan in deze zin. </span><span class="verse"><sup id="1Tim.6.3" class="v">3</sup>Indien iemand een andere leer verkondigt en zich niet voegt naar de gezonde woorden van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> en de leer der godsvrucht, </span><span class="verse"><sup id="1Tim.6.4" class="v">4</sup>dan is hij opgeblazen, hoewel hij niets weet, en heeft hij een zwak voor geschillen en haarkloverijen, een bron van nijd, twist, lasteringen, kwade vermoedens, </span><span class="verse"><sup id="1Tim.6.5" class="v">5</sup>en geharrewar bij mensen die niet helder meer zijn van denken en het spoor der waarheid bijster geraakt zijn, daar zij de godsvrucht als iets winstgevends beschouwen. </span><span class="verse"><sup id="1Tim.6.6" class="v">6</sup>Nu brengt inderdaad de godsvrucht grote winst, (indien zij gepaard gaat) met tevredenheid. </span><span class="verse"><sup id="1Tim.6.7" class="v">7</sup>Want wij hebben niets op de wereld medegebracht; wij kunnen er ook niets uit medenemen. </span><span class="verse"><sup id="1Tim.6.8" class="v">8</sup>Als wij echter onderhoud en onderdak hebben, dan moet ons dat genoeg zijn. </span><span class="verse"><sup id="1Tim.6.9" class="v">9</sup>Maar wie rijk willen zijn, vallen in verzoeking, in een strik, en in vele dwaze en schadelijke begeerten, die de mensen doen wegzinken in verderf en ondergang. </span><span class="verse"><sup id="1Tim.6.10" class="v">10</sup>Want de wortel van alle kwaad is de geldzucht. Door daarnaar te haken zijn sommigen van het geloof afgedwaald en hebben zich met vele smarten doorboord.</span></p> 
  <p class="p"><span class="indent"></span><span class="verse"><sup id="1Tim.6.11" class="v">11</sup>Gij daarentegen, o mens Gods, ontvlucht deze dingen, doch jaag naar <span class="highlight tooltipkeyword" data-keyword="1631,1629,1621" title="">gerechtigheid</span>, godsvrucht, geloof, <span class="highlight tooltipkeyword" data-keyword="1054,1056" title="">liefde</span>, volharding en zachtzinnigheid. </span><span class="verse"><sup id="1Tim.6.12" class="v">12</sup>Strijd de goede strijd des geloofs, grijp het eeuwige leven, waartoe gij geroepen zijt en de goede belijdenis afgelegd hebt voor vele getuigen. </span><span class="verse"><sup id="1Tim.6.13" class="v">13</sup>Ik beveel voor God, die alle leven wekt, en voor <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, die de goede belijdenis voor Pontius <span class="highlight tooltipkeyword" data-keyword="2075" title="">Pilatus</span> betuigd heeft, </span><span class="verse"><sup id="1Tim.6.14" class="v">14</sup>dat gij dit gebod onbevlekt en onberispelijk handhaaft tot de verschijning van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, </span><span class="verse"><sup id="1Tim.6.15" class="v">15</sup>welke te zijner tijd de zalige en enige Heerser zal doen aanschouwen, de Koning der koningen en de Here der Heren, </span><span class="verse"><sup id="1Tim.6.16" class="v">16</sup>die alleen onsterfelijkheid heeft en een ontoegankelijk licht bewoont, die geen der mensen gezien heeft of zien kan. Hem zij eer en eeuwige kracht! Amen.</span></p> 
  <p class="p"><span class="indent"></span><span class="verse"><sup id="1Tim.6.17" class="v">17</sup>Hun, die rijk zijn in de tegenwoordige wereld, moet gij bevelen niet hooghartig te zijn, en hun hoop gevestigd te houden niet op onzekere rijkdom, doch op God, die ons alles rijkelijk ten gebruike geeft, </span><span class="verse"><sup id="1Tim.6.18" class="v">18</sup>om wèl te doen, rijk te zijn in goede werken, vrijgevig en mededeelzaam, </span><span class="verse"><sup id="1Tim.6.19" class="v">19</sup>waardoor zij zich een vaste grondslag voor de toekomst verzekeren om het ware leven te grijpen.</span></p> 
  <p class="p"><span class="indent"></span><span class="verse"><sup id="1Tim.6.20" class="v">20</sup>O Timoteüs, bewaar wat u is toevertrouwd, houd u buiten het bereik van de onheilige, holle klanken en de tegenstellingen der ten onrechte zo genoemde kennis. </span><span class="verse"><sup id="1Tim.6.21" class="v">21</sup>Sommigen, die woordvoerders daarvan zijn, zijn het spoor des geloofs bijster geraakt.</span></p> 
  <p class="p"><span class="indent"></span>De <span class="highlight tooltipkeyword" data-keyword="719,1645" title="">genade</span> zij met ulieden.</p> 
  <p></p> 
  <br> 
   
 </div> 
</div>