levenslied 1: 1-3
1
Gelukkig is de man die niet bezwijkt
voor slecht advies dat veelbelovend lijkt.
Hij staat niet stil bij zondaars en hun zaken,
en zit niet waar ze God belachelijk maken.
Nee, hij geniet van wat de HEER hem leert:
zijn wet waaruit hij dag en nacht citeert.
2
Hij is te vergelijken met een boom,
geplant aan water dat aanhoudend stroomt:
een boom die op zijn tijd veel vrucht zal dragen,
zijn blad blijft groen, zelfs op de heetste dagen.
Hij groeit en bloeit, het gaat hem voor de wind,
de HEER is hem in alles goedgezind.
3
Hoe anders is de mens die zonde zaait.
Hij lijkt op kaf dat met de wind verwaait.
Het eerlijk oordeel zal hij niet verdragen
en bij rechtvaardigen zal hij vervagen.
Wie slecht is gaat op weg naar duisternis.
De HEER gaat mee met wie rechtvaardig is.

levenslied 2:

levenslied 3: 1-2
1
Mijn God, van elke kant
ervaar ik tegenstand,
verzet van alle zijden!
Ze trappen op mijn ziel:
Zelfs God die van hem hield,
die zal hem niet bevrijden.
Maar u bent God, de HEER,
mijn schild, mijn trots, mijn eer.
Dat wil ik niet verbergen.
Riep ik de HEER erbij,
dan reageerde hij
vanaf de Berg der bergen.
2
Ik ging naar bed en sliep,
totdat de dag me riep.
De HEER had mij gedragen.
Daarom ben ik niet bang
voor dreiging, druk of dwang
van duizenden belagers.
Sta op, HEER, red mij, God,
en sla hun kaak kapot!
U gaat hun tanden breken.
HEER, redding komt van u.
Zorg voor uw volk, ook nu.
Blijf bij ons met uw zegen.

levenslied 4:

levenslied 5:

levenslied 6:

levenslied 7:

levenslied 8: 1-6
1
HEER, onze Heer, hoe machtig, mooi en sprekend
hebt u uw naam op aarde uitgetekend!
Vol glans en glorie, macht en majesteit,
uw hemelhoge pracht blinkt wereldwijd!
2
Maar u gebruikt het praten van een kleuter,
de eerste kleine woordjes van een peuter,
en zet daarmee de vijand buitenspel.
Wie zich verzetten komen in de knel.
3
Wanneer mijn ogen langs de hemel dwalen,
zie ik de maan, de sterren die daar stralen -
wat is de mens dan dat u met hem leeft,
de mensenzoon dat u hem aandacht geeft?
4
U hebt hem bijna hemelhoog verheven,
een kroon van eer en majesteit gegeven,
de schepping hebt u aan hem toevertrouwd,
het kunstwerk dat door u is opgebouwd:
5
het vee, met schapen, geiten, koeien, stieren,
en zelfs de ongetemde, wilde dieren,
de vogels in de lucht, ze vliegen mee
met alles wat zijn weg vindt in de zee.
6
HEER, onze Heer, hoe machtig, mooi en sprekend
hebt u uw naam op aarde uitgetekend!
Vol glans en glorie, macht en majesteit,
uw hemelhoge pracht blinkt wereldwijd!

levenslied 9:

levenslied 10:

levenslied 11:

levenslied 12:

levenslied 13: 1-3
1
Hoe lang nog, HEER, vergeet u mij?
Hoe lang nog kijkt u mij voorbij?
Hoe lang nog houdt u zich verborgen?
Hoe lang nog huilt mijn hart van zorgen
en zet mijn vijand mij opzij?
2
Kijk naar mij om, geef antwoord, HEER.
Mijn God, gun mij het daglicht weer.
Dan zal ik niet in doodsslaap vallen.
Mijn vijand zal niet kunnen brallen:
Ik kwam, ik zag, ik sloeg hem neer!
3
Uw liefde houdt mij in het spoor.
Ik krijg er veel vertrouwen door.
Mijn hart zal om uw redding juichen.
Ik zal u zingend dank betuigen:
u had het beste met mij voor.

levenslied 14: 1-5
1
De dwaas zegt bij zichzelf: Er is geen God.
Ze zijn gemeen en staan zich te verdringen.
Ze doen de meest afschuwelijke dingen.
Er is geen mens die leeft zoals het moet,
niet één doet goed.
2
De HEER kijkt uit de hemel naar de mens
om te bekijken wie naar hem op zoek gaan.
Maar iedereen wil liever slecht te boek staan.
Niemand doet goed. Niet één erkent Gods grens,
leeft naar zijn wens.
3
Wat hebben zij met hun verstand gedaan?
Is er bij hen geen kennis meer te vinden?
Nee, kijk hoe zij mijn volk als brood verslinden.
Zij roepen ondoordacht en zelfvoldaan
de HEER niet aan.
4
Nog even en dan zien ze doodsbenauwd,
want de rechtvaardige geniet van vrijheid:
Zijn generatie leeft in Gods nabijheid.
Ze lachen hem wel uit, maar hij vertrouwt.
De HEER behoudt.
5
O, was de tijd van onrecht maar voorbij!
HEER, kom uit Sion, kom uw volk bevrijden.
Dat zou de opmaat zijn naar nieuwe tijden.
Dan juicht het land, is Israël weer vrij
en Jakob blij!

levenslied 15: 1-3
1
Wie zal te gast zijn in uw tent?
HEER, wie mag op uw berg gaan wonen?
Hij die de juiste weg herkent,
die uw volmaakte wil erkent,
die graag zijn eerlijkheid wil tonen.
2
Hij die niet roddelt en niet kletst,
zijn naasten niet wil afserveren,
zijn vrienden niet bedreigt of kwetst,
maar graag de goede kanten schetst
van mensen die de HEER vereren.
3
Hij die de volle waarheid zegt
(al kan hem dat problemen geven!),
wie van hem leent geen schuld oplegt,
onschuldigen beschermt met recht -
hij valt niet om, nooit van zijn leven.

levenslied 16: 1-4
1
Bewaar mij, want ik schuil bij u, mijn God.
Ik wil mij zielsgraag aan de HEER verbinden:
U bent mijn Heer, mijn leven, mijn genot.
HEER, los van u is er niks goeds te vinden.
De heiligen, die mij veel vreugde geven,
wil ik vertellen hoe je goed kunt leven.
2
Wie het geluk bij andere goden zoekt,
is van problemen en verdriet verzekerd.
Ik volg hen niet, ik pleng voor hen geen bloed.
De HEER is mijn bezit, mijn eigen beker.
Hij houdt me vast en laat me vrolijk leven
met al het moois dat hij mij heeft gegeven.
3
Om al zijn goede raad prijs ik de HEER.
Dag in dag uit houd ik de HEER voor ogen.
Ik merk zelfs s nachts dat ik nog van hem leer.
Hij staat dan naast me, is om mij bewogen.
Dit maakt me sterk en blijft me blijdschap geven.
Ik leid een veilig en verzekerd leven.
4
U laat mijn ziel de dood niet ondergaan.
U laat mijn heilig lichaam niet ontbinden.
U wijst mij zelf de grote toekomst aan.
Heel dicht bij u zal ik volmaaktheid vinden.
Uw rechterhand zal volop blijdschap geven,
daar is het goed, daar bruist het van het leven!

levenslied 17:

levenslied 18:

levenslied 19:

levenslied 20:

levenslied 21:

levenslied 22: 1-12
1
Mijn God, mijn God, waarom verlaat u mij?
Waarom komt u die redt, niet dichterbij?
Waarom gaat u aan mijn verdriet voorbij,
aan al mijn vragen?
Mijn God, al schreeuwend vul ik al mijn dagen.
U antwoordt niet, en ook in lange nachten
krijg ik geen rust, geen antwoord op mijn klachten.
Hoort u mij niet?
2
Toch bent u heilig - dat geloof ik wel.
U troont op liederen van Israël.
Hoor hoe ik mijn vertrouwen op u stel,
op u wil bouwen,
zoals ons voorgeslacht u bleef vertrouwen.
Zij riepen u, waarna u hen kwam leiden.
Erkenden u, waarna u kwam bevrijden.
Help mij ook nu.
3
Ik voel mij net een worm, ik ben geen man.
Ik word vertrapt door wie maar trappen kan.
Hoofdschuddend maken ze een schouwspel van
mijn godsvertrouwen.
Ik hoor hen zeggen: Kijk hem nu toch bouwen
op God de HEER - laat die hem dan bevrijden.
Als God hem liefheeft, laat hij hem niet lijden!
Dit doet zo zeer.
4
Bij mijn geboorte bent u neergedaald,
u hebt mij uit mijn moeders buik gehaald.
En aan haar borst werd ik er bij bepaald
bij u te horen.
U was mijn God voordat ik werd geboren.
Houd u niet stil, mijn leven wordt verduisterd.
Ik ben zo bang, en niemand helpt of luistert!
Hoor mijn gegil.
5
Ze staan als stieren, leeuwen om mij heen,
snuivend en brullend om mij zometeen
te overvallen - en ik ben alleen!
Ik word steeds zwakker.
Als water dat je in de grond ziet zakken,
of dat je in de hitte ziet verdampen,
zo kwijn ik weg en heb ik nu te kampen
met marteling.
6
Mijn kracht lijkt wel een potscherf, droog en stuk.
Mijn tong kleeft in mijn mond, door alle druk
U stort mij in verstikkend ongeluk.
U laat me zitten.
Die valse honden tonen hun gebitten,
ze grijpen mij om mij te laten boeten,
doorboren wreed mijn handen en mijn voeten.
Het is voorbij.
7
Ik kan mijn botten tellen, één voor één.
Ik voel de spot, hoor grappen om mij heen.
En om mijn kleren komt men overeen
het lot te werpen.
Mijn God, ik vraag u om uw blik te scherpen.
Kom uit uw schulp en red mij van die honden.
Leeuwen en stieren willen mij verwonden.
Kom mij te hulp!
8
U gaf mij antwoord, u keek naar mij om.
Als ik met broers en zussen samenkom,
eer ik uw naam: wij zijn uw eigendom
om u te prijzen!
Kom, Jakobs kinderen, ga hem eer bewijzen.
Hij heeft gezag, maar zal je nooit verachten.
Wie naar hem uitkijkt mag zijn komst verwachten,
met groot ontzag.
9
Mijn lied, mijn danklied komt bij u vandaan.
Bij wie de HEER erkent, sluit ik mij aan.
Wat ik aan u beloof zal ik voortaan
daar laten weten.
Wie zwaar vernederd is, zal volop eten.
Ja, dat de mens die God de eer zal geven
verzadigd wordt, in eeuwigheid blijft leven!
Dat is mijn wens.
10
De hele wereld hoort dan van de HEER.
De hele aarde zoekt en vindt hem weer.
En alle volken knielen voor hem neer.
Hij is de koning!
Armen en rijken krijgen hun beloning:
zij prijzen God en zullen met hem eten.
Wie hier gestorven is, en wordt vergeten
vangt daar geen bot.
11
Het nieuws zal overal te horen zijn.
En wie de Heer is, weet straks groot en klein
en zelfs wie nu nog niet geboren zijn:
hij houdt van daden.
12
Het is volbracht, de eer is aan de Vader
en aan de Zoon, door wie wij eeuwig leven,
en aan de Geest, die ons geloof wil geven
en in ons woont.

levenslied 23:

levenslied 24:

levenslied 25: 1-8
1
Al mijn hoop, mijn zielsverlangen
leg ik in uw handen, HEER.
Breek vijandige belangen,
God, bescherm mij, red mijn eer.
Controleer wie mij veracht:
breng het schaamrood op zijn kaken.
Maar wie rustig op u wacht,
krijgt met schande nooit te maken.
2
Doe mij, HEER, uw wegen kennen,
laat mij al uw paden gaan.
En leer mij steeds meer te wennen
aan uw waarheid, wijs die aan.
Fleur me op, u bent de God
die mij zeker komt bevrijden.
Heel de dag lang wacht ik tot
u mij redt uit al mijn lijden.
3
Groot en goed is uw bescherming
en uw liefde voor altijd!
HEER, herinner uw ontferming,
want van jongsaf heb ik spijt:
Ik heb zoveel fout gedaan -
wil daaraan geen aandacht schenken.
HEER, het gaat uw goedheid aan!
blijf genadig aan mij denken.
4
Ja, wat is de HEER rechtvaardig!
Hij brengt zondaars op zijn spoor.
Koninklijk en zo zachtaardig
gaat hij zwakke mensen voor.
Loopt de route van de HEER
niet van waarheid naar genade
voor wie letten op zijn leer,
voor wie zijn verbond bewaren?
5
Maak voor mij uw goede naam waar,
HEER, vergeef mijn grote schuld.
Noem zijn naam! Wie is er zichtbaar
met ontzag voor God vervuld?
Ongetwijfeld juist de man
die geleerd heeft goed te kiezen.
Zijn familie erft het land,
zal haar welzijn nooit verliezen.
6
Prachtig is wat God wil geven:
dat je vrienden met hem bent!
. Want aan wie respectvol leven
maakt hij zijn verbond bekend.
Recht houd ik mijn blik gericht,
HEER, op u, kom mij bevrijden!
Wees genadig en verlicht
mijn verdriet en eenzaam lijden.
7
Steeds weer heb ik moeilijkheden,
haal mij daar toch uit vandaan.
Til niet zwaar aan mijn verleden,
aan wat ik heb fout gedaan.
U weet wie mijn vijand is:
voel hoe hij me stuk wil maken!
Haal mij uit de duisternis,
blijf mijn bange ziel bewaken.
8
Vlakbij u ben ik pas veilig.
Laat mij niet te schande staan.
Want oprechtheid is mij heilig.
echtheid sla ik heel hoog aan.
Zo wacht ik op u - kom snel!
Kom vandaag, wacht niet tot morgen!
God, verlos uw Israël,
maak een eind aan al zijn zorgen.

levenslied 26: 1-6
1
Kom mij toch rechtdoen, HEER!
Doe recht aan mijn verweer:
ik leef in alle eerlijkheid.
Ik leid geen dubbelleven,
maar ben u trouw gebleven.
Ik sta op mijn integriteit.
2
Ik zeg het onbevreesd:
HEER, keur mijn hart en geest,
en proef mijn onderbuikgevoel.
Niets kan mijn trouw verstoren.
Uw liefde zie ik voor me,
uw waarheid is mijn levensdoel.
3
Ik mijd de leugenaars,
zit niet bij huichelaars,
ik heb niet met hen meegedaan.
Ik haat de kring van mensen
die uw gezag verwensen,
die eigen, slechte wegen gaan.
4
Mijn handen was ik schoon.
voordat ik mij vertoon
bij u in huis, HEER, waar u bent.
Ik zing rondom het altaar:
Wat bent u onvoorstelbaar,
wat is uw glorie ongekend!
5
O HEER, verwerp mij niet,
alsof ík bloed vergiet!
Kijk naar die zondaars en hun schuld!
Vergeld hún wantoestanden,
het kwaad kleeft aan hun handen,
die met corruptie zijn gevuld.
6
Maar ik zal eerlijk zijn,
weg met de schone schijn!
Kom voor mij op, herstel mijn eer.
Bewijs mij uw genade.
Daar waar uw volk u nadert,
bezing en zegen ik de HEER.

levenslied 27:

levenslied 28:

levenslied 29:

levenslied 30:

levenslied 31:

levenslied 32: 1-5
1
Geluk is dat je fouten zijn vergeven,
je zonde weg, bedekt voor heel het leven.
Geluk is dat de HEER je niets verwijt
en dat je bent bezield door eerlijkheid.
Zolang ik zweeg had ik gebroken nachten
en overdag gebrek aan nieuwe krachten.
Uw hand was drukkend zwaar - mijn lijf begon
kapot te gaan als in de hete zon.
2
Ik ben voor u mijn zonde gaan benoemen,
hield ermee op mijn fouten te verbloemen.
Ik zei: Mijn schuld beken ik aan de HEER.
En u vergaf mij - geen verwijten meer.
Laat wie gelooft zich biddend aan u binden
in tijden dat u zich door hen laat vinden.
Hoe hoog de golven om je heen ook slaan -
gegarandeerd - ze raken jou niet aan.
3
Bij u vind ik een schuilplaats in gevaren,
ik voel me veilig, u blijft mij bewaren.
U bent het die mij liefdevol omringt
en met gejuich van mijn bevrijding zingt.
Ik geef je inzicht, zal je wegwijs maken,
geef je advies en zal je goed bewaken.
Wees dus geen ezel of een koppig paard,
dan blijft het kwaad je absoluut bespaard.
4
Wie slecht is leidt een ongelukkig leven.
De HEER blijft wie gelooft zijn liefde geven.
Wees blij en opgetogen met de HEER!
Wat wil je, als je eerlijk bent, nog meer?
5
Eer aan de Vader, die om ons blijft geven.
Eer aan de Zoon, door wie wij eeuwig leven.
Eer aan de Geest, die altijd voor ons pleit.
Drie-enig God, leef tot in eeuwigheid!

levenslied 33:

levenslied 34: 1-6
1
Aan God geef ik de eer,
hem maak ik groot, mijn leven lang.
Blij en met trots klinkt mijn gezang
vol vreugde voor de HEER.
Constant klinkt in refrein:
Aanbid de HEER, want hij is rijk!
Doe met mij mee, ja, tegelijk;
zing groots, al ben je klein.
2
Eens zocht ik naar de HEER,
hij heeft mij uit mijn angst bevrijd.
Fris sta ik op, ik straal verblijd,
ik voel geen schaamte meer.
Gekweld riep ik tot hem,
de HEER heeft alles goed gemaakt.
Hij stuurt zijn engel en bewaakt
wie luistert naar zijn stem.
3
Intens, vol smaak en zoet
is Gods genade, proef en kijk!
Ja, schuil bij hem, de HEER is rijk,
hij maakt het leven goed.
Kijk naar een jonge leeuw:
die komt soms bijna om van trek -
Leef met de HEER en elk gebrek
smelt weg als was het sneeuw.
4
Mijn kinderen, weet goed
hoe je respect hebt voor de HEER.
Noem mij de man die keer op keer
laat zien hoe hij dat doet!
Ontdek het: spreek geen kwaad,
verlang naar vrede, zoek die echt.
Pleeg geen bedrog, maar wees oprecht,
pas op voor roddelpraat.
5
Roep naar de HEER, hij ziet
de pijn van wie rechtvaardig leeft,
Steunt wie een hart vol zorgen heeft,
hoort zijn intens verdriet.
Terwijl hij lijdt - alleen -
spaart God zijn benen, allebei.
Uiteindelijk komt God dichtbij,
hij helpt hem er doorheen.
6
Voor wie oprechten haat
verbergt de HEER zijn aangezicht.
Wie duivelswerk en kwaad verricht -
God zorgt dat hij vergaat.
Zo straft hij, maar hij spaart
het leven van wie hem bemint;
wie in de HEER een schuilplaats vindt,
wordt schuldeloos verklaard.

levenslied 35:

levenslied 36: 1-3
1
De zonde spreekt de zondaar aan.
Zijn hart blijft ervoor openstaan.
God houdt hij niet voor ogen.
Hij houdt zichzelf voortdurend voor:
Geen mens heeft ooit mijn slechtheid door.
Het kwaad blijft hij gedogen.
Hij liegt en lastert als hij praat.
Voor wijsheid of een goede daad
staat hij totaal niet open.
Altijd is hij op onrecht uit.
In bed al neemt hij het besluit
het kwaad niet te ontlopen.
2
Uw liefde, HEER, gaat hemelhoog.
Uw trouw reikt tot de regenboog.
Uw recht staat als de bergen.
Uw inzicht is oneindig diep.
U redt de mensen die u schiep
en blijft het dier beschermen.
Uw liefde is zo kostbaar, God!
De mensheid neemt haar toevlucht tot
de schaduw van uw vleugels.
Bij u doen mensen zich tegoed.
U lest hun dorst met overvloed,
zij delen in uw vreugde.
3
HEER, in uw licht zien wij het licht.
Het straalt met glans van uw gezicht.
Bij u ontspringt het leven.
Blijf liefdevol voor wie u kent,
Doe recht aan wie zich consequent
en eerlijk aan u geven.
Voorkom dat trots mij grijpen zal,
dat ik in slechte handen val,
zodat ik rond moet zwerven.
Zie hen daar liggen - aangedaan,
niet meer in staat om op te staan,
gevallen om te sterven.

levenslied 37:

levenslied 38:

levenslied 39:

levenslied 40:

levenslied 41: 1-5
1
Gelukkig is wie hart voor armen heeft,
want als hij wordt bedreigd,
belooft de HEER dat hij het overleeft,
dat hij bescherming krijgt.
Hij zal een zegen zijn voor heel het land:
U laat hem niet alleen.
De HEER staat bij het ziekbed aan zijn kant:
U brengt hem op de been.
2
Wees mij genadig, maak mij weer gezond.
Ik heb gezondigd, HEER.
Mijn vijanden vertellen listig rond:
Wanneer is hij niet meer?
En wie mij opzoekt, praat mij naar de mond
maar heeft een duister hart.
Want als hij weggaat en weer buiten komt,
maakt hij mij zwak en zwart.
3
Ze hopen er, vol haat, het ergste van.
Gefluisterd wordt gewed:
Een dodelijke ziekte houdt die man
gekluisterd aan zijn bed.
Mijn beste vriend met wie ik altijd at,
heeft naar me uitgehaald.
Wees mij genadig, HEER, geef nieuwe kracht.
Ik zet het hun betaald.
4
Omdat mijn vijand vastloopt in de strijd
weet ik: u houdt van mij.
U staat mij bij om mijn integriteit
en plaatst mij aan uw zij.
5
Gezegend en geprezen is de HEER,
de God van Israël,
eeuw in, eeuw uit, voor eeuwig, altijd weer!
Amen, ja, a-amen!

levenslied 42: 1-6
1
Als een hulpeloze hinde,
die naar stromend water smacht,
zo verlang ik u te vinden,
u, mijn God, op wie ik wacht.
Ik verlang naar God, die leeft,
die mijn ziel te drinken geeft.
Wanneer zal ik hem ontmoeten,
zal Gods glimlach mij begroeten?
2
Alle nachten, alle dagen
eet ik niets dan tranenbrood,
want ik hoor hoe zij me vragen:
Is die God van jou soms dood?
O, wat weet ik het nog goed
hoe ik meeliep in de stoet,
hoe we dansend bleven zingen,
juichend naar Gods woning gingen.
3
Waarom, ziel, zo aangeslagen,
waarom bang en rusteloos?
Hoop op God, stel hem je vragen.
Wees niet langer lusteloos.
Want de dag komt - heb geduld -
dat je hem weer prijzen zult.
Ik kijk uit naar nieuwe tijden,
want mijn God zal mij bevrijden.
4
Ik ben uitgeput vanbinnen,
aangeslagen, opgebrand.
God, op u zet ik mijn zinnen,
in dit berg- en heuvelland.
Hoor hoe diep het water dreunt,
hoe mijn ziel daaronder kreunt.
Ik raak machteloos bedolven
onder al uw hoge golven.
5
God de HEER geeft zijn genade,
overdag - en s nachts een lied.
Bij mijn rots ga ik te rade:
Waarom komt en redt u niet?
Waarom laat u mij alleen
met de vijand om mij heen?
Lachend laten zij me weten:
Is jouw God je soms vergeten?
6
Waarom, ziel, zo aangeslagen,
waarom bang en rusteloos?
Hoop op God, stel hem je vragen.
Wees niet langer lusteloos.
Want de dag komt - heb geduld -
dat je hem weer prijzen zult.
Ik kijk uit naar nieuwe tijden,
want mijn God zal mij bevrijden.

levenslied 43:

levenslied 44:

levenslied 45:

levenslied 46:

levenslied 47:

levenslied 48:

levenslied 49:

levenslied 50:

levenslied 51:

levenslied 52:

levenslied 53: 1-5
1
De dwaas zegt bij zichzelf: Er is geen God.
Ze zijn gemeen en staan zich te verdringen.
Ze doen de meest verwerpelijke dingen.
Er is geen mens die leeft zoals het moet,
niet een doet goed.
2
God kijkt vanuit de hemel naar de mens
om te bekijken wie naar hem op zoek gaan.
Maar iedereen wil liever slecht te boek staan.
Niemand doet goed, niet één erkent Gods grens,
leeft naar zijn wens.
3
Is het gezond verstand bij hen kapot?
Is er bij hen geen kennis meer te vinden?
Nee, kijk hoe zij mijn volk als brood verslinden.
Zij roepen zelfvoldaan, totaal op slot
niet meer om God.
4
Nog even en dan zien ze grauw als t graf.
God zal wie jou vervolgt ver van zich gooien.
Hij zal hun lichamen als as verstrooien.
Jij lacht om hen, zij ondergaan hun straf:
God stoot hen af.
5
O, was de tijd van onrecht maar voorbij!
God, kom uit Sion, kom uw volk bevrijden.
Dat zou de opmaat zijn naar nieuwe tijden.
Dan juicht het land, is Israël weer vrij
en Jakob blij!

levenslied 54:

levenslied 55: 1-9
1
O God, u moet mijn bidden horen,
verberg u niet, gebruik uw oren.
Zie mij toch staan, kom antwoord geven.
De vijand scheldt, dreigt met geweld.
Ik vind geen rust, hun machtswellust
maakt me benauwd en laat me beven.
10
Wie zaken met bedrog beklinken
laat u al vroeg in t graf wegzinken.
Wie bloed vergiet zal dat berouwen.
Want God vergeldt al hun geweld,
en hij ontziet de leugen niet.
Maar ik, ik blijf op u vertrouwen.
2
De doodsangst doet mijn hart verkrampen,
doordat de vijand aan komt stampen.
Ze willen mij de dood in drijven.
Bang dat ik stik, beef ik van schrik.
De druk is groot: angst voor de dood
kwelt mij en laat mijn lijf verstijven.
3
Kon ik maar als een vogel zweven,
ver boven dit gevecht verheven:
dan zou ik vluchten tot ik rust vind
in de woestijn, daar veilig zijn,
ver weg beschermd, s nachts afgeschermd
tegen het woeden van de stormwind.
4
Splijt, Heer, hun tong, verwar hun woorden,
omdat zij ruw de rust verstoorden,
nu zij de stad met vuur verslinden:
op ieder plein woedt angst en pijn,
op elke straat heerst haat en kwaad -
zelfs op de muur zijn ze te vinden.
5
Als ik bespot werd door een vijand,
veracht werd door een zondig iemand,
dan zou ik dat nog wel verdragen:
zon man doet kwaad, vervuld van haat,
zijn ziel is zwart, slecht is zijn hart -
hem mag u t dodenrijk injagen.
6
Maar jij, mijn hartsvriend, bent de dader!
Mijn beste vriend is mijn verrader!
Wat hebben wij veel ondernomen.
Jij dacht als ik, jij was als ik.
Wat was het goed om in een stoet
al feestend in Gods huis te komen.
7
Ik roep naar God, ik blijf maar klagen,
bestook hem dag en nacht met vragen.
Want hij alleen laat mij herstellen:
van al mijn strijd word ik bevrijd.
Hij ziet mij staan, hij pakt hen aan,
al is hun aantal niet te tellen.
8
Mijn vriend is voor mij weggedoken.
Hij heeft de vriendschapsband verbroken.
Zijn woorden zijn zo glad als boter,
als olie zacht, zo onverdacht,
maar uiteraard scherp als een zwaard
om al Gods vrienden neer te stoten.
9
Vertel de HEER je grootste zorgen.
Hij steunt je elke nieuwe morgen.
Hij was er eerder dan wij allen,
is altijd trouw, is er voor jou,
hij wordt nooit moe en laat nooit toe
dat een rechtvaardig mens zal vallen.

levenslied 56:

levenslied 57:

levenslied 58:

levenslied 59:

levenslied 60:

levenslied 61:

levenslied 62:

levenslied 63:

levenslied 64:

levenslied 65: 1-5
1
Wij zingen met verstild verlangen:
God, die aan Sion hecht,
u zult van ons de dank ontvangen
die u is toegezegd.
U hoort wat mensen aan u vragen,
bij u komt al wat leeft.
Zelf kan ik al mijn schuld niet dragen -
dank dat u ons vergeeft.
2
Gelukkig wie u wilt onthalen,
verwelkomt in uw huis.
De heiligheid daar doet ons stralen,
de goedheid bij u thuis.
U antwoordt machtig en rechtvaardig,
u redt ons, neemt ons mee.
U bent de hoop van heel de aarde
en van de verste zee.
3
U die de bergen wist te vormen
- een machtig mooi idee! -
u stilt verwoestend zware stormen,
het schuimen van de zee.
U stopt het woeden van de volken,
vervult hen met ontzag.
Zelfs mensen heel ver weg vertolken
luid juichend uw gezag.
4
U onderhoudt het land met regen
en zorgt dat alles groeit.
U geeft rivieren vol met zegen,
zodat de akker bloeit.
U maakt het land geschikt voor koren,
uw arm raakt nooit vermoeid:
u klieft de kluiten, vult de voren
en zegent al wat groeit.
5
U kroont het jaar met uw geschenken,
het druipt van overvloed.
U wilt het droge land doordrenken,
wat bent u gul en goed!
De dalen kleuren blond van koren
de weiden bont van vee,
De heuvels laten van zich horen,
de bergen juichen mee.

levenslied 66:

levenslied 67:

levenslied 68:

levenslied 69:

levenslied 70:

levenslied 71:

levenslied 72:

levenslied 73: 1-11
1
Wat is God goed voor Israël!
Wie eerlijk leeft, ziet dat al snel.
En toch begon ik te ontsporen,
ik had het zicht op God verloren.
Geluk ontdekte ik alleen
bij trotse mensen om mij heen.
Ik dacht, door jaloezie verblind:
wie slecht is gaat het voor de wind.
2
Hun leven loopt tot aan hun dood
plezierig, zonder slag of stoot.
Het is alsof ze altijd zweven
en zonder zorgen zalig leven.
Ze zijn gezond en goed doorvoed.
Ze doen zich mateloos tegoed.
Ze worden voor de pijn bewaard
die anderen niet blijft bespaard.
3
Ze trekken haat en hoogmoed aan
als kleren die hun sprekend staan.
Hun taal is niet om aan te horen,
het klinkt bedreigend in de oren.
Hun ogen puilen uit hun hoofd,
door arrogantie uitgedoofd.
Ze vloeken, kijken keer op keer
hooghartig op de mensen neer.
4
Gods eigen volk geeft hen hun zin!
Ze drinken al hun woorden in.
Ze gaan er zelf nog in geloven:
God weet van niks, die zit daarboven!
Ziehier de slechtheid van de mens.
Gemak en rijkdom is zijn wens.
Niets raakt hem, brengt hem van zijn stuk:
Het leven draait om mijn geluk.
5
Ikzelf hield mijn geweten rein.
Maar dat leek tevergeefs te zijn.
Waarom nog op mijn tellen passen,
in onschuld nog mijn handen wassen?
Dag in dag uit werd ik gestraft,
voor gek verklaard en afgeblaft.
Maar stel dat ik zo sprak als zij,
wat had uw volk dan nog aan mij?
6
Ik wou graag dat ik het doorzag,
er niet meer zo van wakker lag.
Ik bleef maar op een antwoord wachten,
had heel wat slapeloze nachten.
Totdat ik naar Gods tempel ging
en daar de oplossing ontving:
Kijk goed! Hoe loopt het met hen af?
Pas aan het eind volgt zware straf.
7
U maakt hun einde vreselijk,
angstwekkend en verschrikkelijk!
Hun pad wordt glibberig en slopend,
u maakt het eindig en doodlopend.
Zoals een mens zijn droom vergeet,
er na de nacht niets meer van weet,
zo gaat hun beeld aan u voorbij.
U zet hen achteloos opzij.
8
Wat was ik in mezelf gekeerd,
verbitterd en geïrriteerd!
Ik heb me als een beest gedragen:
zo ondoordacht en doorgeslagen.
Maar, God, u nam mij bij de hand.
Zo sta ik nu weer aan uw kant.
U bent het die mij helpt met raad,
mij straks met glorie overlaadt.
9
Ik weet waar ik het zoeken moet!
Wie is als u, wie is zo goed?
Ik ken mijzelf in al mijn zwakte.
Mijn God is sterk, geeft nieuwe krachten.
Maar wie niet met u leven wil,
verdwijnt, zijn leven valt doodstil.
Voor wie niet meer in u gelooft:
zijn licht zal worden uitgedoofd.
10
Bij u te zijn geeft zekerheid.
God is mijn ziel en zaligheid!
Van hem vertel ik onomwonden.
In hem heb ik mijn rust gevonden.
11
Eer aan de Vader en de Zoon,
eer aan de Geest die in ons woont.
Hij redt ons, hij is onze Heer.
Drie-enig God, aan u de eer!

levenslied 74:

levenslied 75:

levenslied 75:

levenslied 76:

levenslied 77:

levenslied 78:

levenslied 79:

levenslied 80:

levenslied 81:

levenslied 82:

levenslied 83:

levenslied 84:

levenslied 85:

levenslied 86:

levenslied 87: 1-4
1
Op Sion ligt al sinds een ver verleden
de stad van God, de vesting van de HEER.
Alleen al van de poorten houdt hij meer
dan van de pracht en praal van Jakobs steden.
2
Rahab heb ik nooit uit het oog verloren,
ook Filistea, Tyrus, Babylon
en Nubië, elk volk onder de zon
is hier in Sion, stad van God, geboren.
3
De hele wereld zal van Sion horen:
De Allerhoogste houdt haar zelf in stand.
De HEER schrijft bij elk volk met eigen hand:
Dit volk is ooit in deze stad geboren.
4
Hier in de stad van God is het begonnen,
zo zingen alle volken in refrein
al dansend van geluk, van groot tot klein:
In jou, mijn stad, ontspringen al mijn bronnen.

levenslied 88:

levenslied 89:

levenslied 90:

levenslied 91:

levenslied 92:

levenslied 93: 1-3
1
De HEER regeert, gehuld in majesteit,
gekleed in almacht en hoogwaardigheid.
De wereld raakt beslist niet uit haar baan:
uw troon zal net als u altijd bestaan.
2
De oceanen bulderen, o HEER!
Ze daveren, de golven storten neer.
Maar boven storm op zee en waterkracht
heerst God de HEER met grote overmacht.
3
Wat u bedenkt is ongeëvenaard.
Wat u besluit is ons vertrouwen waard.
Uw niet te overtreffen heiligheid
versiert uw huis, HEER, tot in eeuwigheid.

levenslied 94:

levenslied 95:

levenslied 96:

levenslied 97:

levenslied 98:

levenslied 99:

levenslied 100:

levenslied 101:

levenslied 102:

levenslied 103:

levenslied 104:

levenslied 105:

levenslied 106:

levenslied 107:

levenslied 108:

levenslied 109:

levenslied 110:

levenslied 111:

levenslied 112:

levenslied 113:

levenslied 114:

levenslied 115:

levenslied 116: 1-8
1
Ik hou van God! Hij luistert naar mijn stem.
Hij hoorde mij om zijn genade vragen,
bood mij een luisterend oor in zware dagen.
Mijn leven lang val ik terug op hem.
2
Angst voor de dood greep mij ontzettend aan.
Ik werd door grote zorgen fijngeknepen.
Toen heb ik op zijn naam teruggegrepen.
HEER, red mijn ziel, het is met mij gedaan!
3
Rechtvaardig en genadig is de HEER.
Gewone mensen neemt hij in bescherming.
Toen ik, vernederd, riep om zijn ontferming,
kwam hij me redden, daalde naar me neer.
4
Kom tot jezelf, mijn ziel, en kom tot rust.
U liet mijn ziel net aan de dood ontsnappen,
droogde mijn tranen, stuurde al mijn stappen.
Ik leef voor God - dat is mijn lieve lust!
5
Door mijn geloof zei ik in t openbaar:
Wat een ellende is mij overkomen!
Diep in de put vervlogen al mijn dromen:
Elk mens is een verstokte leugenaar!
6
Waarmee toon ik de HEER mijn dankbaarheid?
Ik zal met dank de reddingsbeker heffen,
om zo zijn grote daden te beseffen -
met heel zijn volk ben ik hem toegewijd.
7
De dood van zijn geliefden doet hem zeer.
Ik ben uw dienaar, HEER, met discipline,
zoon van een meisje dat u graag wil dienen.
U redde mij, ik heb geen boeien meer.
8
Met heel zijn volk ben ik hem toegewijd.
Ik dank de HEER, ga hem mijn jawoord geven.
Jeruzalem, je gaat het meebeleven.
Kom, prijs de HEER, vereer hem voor altijd!

levenslied 117:

levenslied 118:

levenslied 119:

levenslied 120:

levenslied 121:

levenslied 122:

levenslied 123:

levenslied 124:

levenslied 125:

levenslied 126:

levenslied 127:

levenslied 128:

levenslied 129:

levenslied 130:

levenslied 131:

levenslied 132:

levenslied 133: 1-2
1
Kom, kijk eens naar dit heerlijke gegeven,
naar Gods gezin dat eensgezind wil leven,
als eenheid die veel goeds belooft!
t Is als de olie op Aärons hoofd,
die neerdruipt op zijn baard en bovenkleed,
waarin hij dienst als priester deed.
2
Ook is het als de dauw hoog op de Hermon,
die neerdaalt op de hellingen van Sion.
Daar valt de zachte regen neer:
het is de zachte zegen van de HEER.
Daar zorgt hij zelf voor rust en veiligheid:
het goede leven voor altijd.

levenslied 134:

levenslied 135:

levenslied 136:

levenslied 137:

levenslied 138:

levenslied 139:

levenslied 140:

levenslied 141:

levenslied 142:

levenslied 143:

levenslied 144:

levenslied 145:

levenslied 146: 1-6
1
Prijs de HEER je hele leven!
Zing, mijn ziel, en prijs de HEER!
Zolang ik het mag beleven
krijgt mijn God de hoogste eer.
Zolang ik op aarde ben
loof, aanbid en prijs ik hem.
2
Op een mens kun je niet bouwen,
ook al is hij hooggeacht.
Hij beschadigt je vertrouwen,
als je heil van hem verwacht.
Als zijn laatste uur zal slaan,
is het met zijn plan gedaan.
3
Zielsgelukkig zul je leven
als je God als helper hebt,
als de HEER je hoop blijft geven,
Jakobs God vertrouwen schept.
Hemel, aarde, zee en land
zijn het kunstwerk van zijn hand.
4
Hij doet recht aan wie alleen staat,
hij ziet mensen in hun nood,
recht de rug van wie gebukt gaat,
hij geeft hongerigen brood.
Wie geboeid zit, maakt hij vrij.
Blinde ogen opent hij.
5
Deze HEER, die wij bezingen,
houdt van wie rechtvaardig leeft.
Hij heeft oog voor vreemdelingen,
zorgt voor wie geen vader heeft.
Hij die eenzaamheid verlicht,
houdt de weduwe in zicht.
6
Maar wie slechtheid blijft waarderen,
brengt hij op doodlopend spoor.
Hij is HEER en blijft regeren,
alle generaties door!
Sion, geef je God de eer!
Zing het uit en prijs de HEER!

levenslied 147:

levenslied 148:

levenslied 149:

levenslied 150: 1-2
1
Zing het uit en prijs de HEER!
Prijs God, geef hem alle eer!
In de tempel waar hij woont,
in de hemel waar hij troont.
Prijs zijn koninklijke hoogheid!
Prijs hem om zijn scheppingsmacht.
Prijs hem om zijn zeggingskracht.
Prijs zijn grenzeloze grootheid!
2
Dans! De toon is nu gezet.
Prijs hem, ramshoorn en trompet.
Prijs hem, snaren, harp en luit.
Prijs hem, tamboerijn en fluit.
Prijs hem, klinkende cimbalen.
Prijs hem, bekkens: vol geluid!
Prijs de HEER en zing het uit
alles wat kan ademhalen!