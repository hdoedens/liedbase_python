<div class="bibletext"> 
 <div id="scroller"> 
  <h3 class="s">Profetie van het strafgericht over Edom en de verlossing van Israël</h3> 
  <p class="p"><h1>1</h1><span class="verse"><sup id="Obad.1.1" class="v">1</sup>Het gezicht van Obadja. Alzo zegt de Heere <span class="nd">Heere</span> van <span class="highlight tooltipkeyword" data-keyword="1306" title="">Edom</span>: Wij hebben een gerucht gehoord van de <span class="nd">Heere</span>, en er is een gezant gezonden onder de heidenen: Staat op, en laat ons opstaan tegen hen ten strijde.</span></p> 
  <p class="p"><span class="indent"></span><span class="verse"><sup id="Obad.1.2" class="v">2</sup>Ziet, Ik heb u klein gemaakt onder de heidenen, gij zijt zeer veracht.</span></p> 
  <p class="p"><span class="indent"></span><span class="verse"><sup id="Obad.1.3" class="v">3</sup>De trotsheid van uw <span class="highlight tooltipkeyword" data-keyword="631" title="">hart</span> heeft u bedrogen; hij, die daar woont in de kloven der steenrotsen, <span class="add">in</span> zijn hoge woning; die in zijn <span class="highlight tooltipkeyword" data-keyword="631" title="">hart</span> zegt: Wie zou mij ter aarde neerstoten?</span></p> 
  <p class="p"><span class="indent"></span><span class="verse"><sup id="Obad.1.4" class="v">4</sup>Al verhieft gij u gelijk de arend, en al steldet gij uw nest tussen de sterren, zo zal Ik u van daar neerstoten, spreekt de <span class="nd">Heere</span>.</span></p> 
  <p class="p"><span class="indent"></span><span class="verse"><sup id="Obad.1.5" class="v">5</sup>Zo er dieven, zo er nachtrovers tot u gekomen waren (hoe zijt gij uitgeroeid!), zouden zij niet gestolen hebben zoveel hun genoeg ware? Zo er wijnlezers tot u gekomen waren, zouden zij niet een nalezing hebben overgelaten?</span></p> 
  <p class="p"><span class="indent"></span><span class="verse"><sup id="Obad.1.6" class="v">6</sup>Hoe zijn Ezau's <span class="add">goederen</span> nagespeurd, zijn verborgen <span class="add">schatten</span> opgezocht!</span></p> 
  <p class="p"><span class="indent"></span><span class="verse"><sup id="Obad.1.7" class="v">7</sup>Al uw bondgenoten hebben u tot aan de grens uitgeleid; uw vredegenoten hebben u bedrogen, zij hebben u overmocht; <span class="add">die</span> uw brood <span class="add">eten</span>, zullen een gezwel onder u zetten, er is geen verstand in hem.</span></p> 
  <p class="p"><span class="indent"></span><span class="verse"><sup id="Obad.1.8" class="v">8</sup>Zal het niet te dien dage zijn, spreekt de <span class="nd">Heere</span>, dat Ik de wijzen uit <span class="highlight tooltipkeyword" data-keyword="1306" title="">Edom</span>, en het verstand uit Ezau's gebergte zal doen vergaan?</span></p> 
  <p class="p"><span class="indent"></span><span class="verse"><sup id="Obad.1.9" class="v">9</sup>Ook zullen uw helden, o Teman! versaagd zijn; opdat een ieder uit Ezau's gebergte door de <span class="highlight tooltipkeyword" data-keyword="661" title="">moord</span> worde uitgeroeid.</span></p> 
  <p class="p"><span class="indent"></span><span class="verse"><sup id="Obad.1.10" class="v">10</sup>Om het geweld, begaan aan uw broeder <span class="highlight tooltipkeyword" data-keyword="1784" title="">Jakob</span>, zal schaamte u bedekken; en gij zult uitgeroeid worden in eeuwigheid.</span></p> 
  <p class="p"><span class="indent"></span><span class="verse"><sup id="Obad.1.11" class="v">11</sup>Ten dage als gij tegenover stondt, ten dage als de uitlanders zijn heer gevangen voerden, en de vreemden tot zijn <span class="highlight tooltipkeyword" data-keyword="36,1088" title="">poorten</span> introkken, en over Jeruzalem het lot wierpen, waart gij ook als een van hen.</span></p> 
  <p class="p"><span class="indent"></span><span class="verse"><sup id="Obad.1.12" class="v">12</sup>Toen zoudt gij niet gezien hebben op de dag van uw broeder, de dag van zijn vervreemding; noch u verblijd hebben over de kinderen van Juda, ten dage van hun ondergang; noch uw mond groot gemaakt hebben, ten dage der benauwdheid;</span></p> 
  <p class="p"><span class="indent"></span><span class="verse"><sup id="Obad.1.13" class="v">13</sup>Noch tot de <span class="highlight tooltipkeyword" data-keyword="36,1088" title="">poort</span> van Mijn volk ingegaan zijn, ten dage van hun verderf; noch gezien hebben, ook gij, op zijn kwaad, ten dage van zijn verderf; noch <span class="add">uw handen</span> uitgestrekt hebben aan zijn heer, ten dage van zijn verderf;</span></p> 
  <p class="p"><span class="indent"></span><span class="verse"><sup id="Obad.1.14" class="v">14</sup>Noch gestaan hebben op de wegscheiding, om zijn ontkomenen uit te roeien; noch zijn overgeblevenen overgeleverd hebben, ten dage der benauwdheid.</span></p> 
  <p class="p"><span class="indent"></span><span class="verse"><sup id="Obad.1.15" class="v">15</sup>Want de dag des <span class="nd">Heeren</span> is nabij, over al de heidenen; zoals gij gedaan hebt, zal u gedaan worden; uw vergelding zal op uw hoofd weerkeren.</span></p> 
  <p class="p"><span class="indent"></span><span class="verse"><sup id="Obad.1.16" class="v">16</sup>Want gelijk gij gedronken hebt op de berg Mijner heiligheid, <span class="add">zo</span> zullen al de heidenen gedurig drinken; ja, zij zullen drinken en inzwelgen, en zullen zijn alsof zij er niet geweest waren.</span></p> 
  <p class="p"><span class="indent"></span><span class="verse"><sup id="Obad.1.17" class="v">17</sup>Maar op de berg Sion zal ontkoming zijn, en hij zal een heiligheid zijn; en die van het huis <span class="highlight tooltipkeyword" data-keyword="1784" title="">Jakobs</span> zullen hun erfgoederen erfelijk bezitten.</span></p> 
  <p class="p"><span class="indent"></span><span class="verse"><sup id="Obad.1.18" class="v">18</sup>En <span class="highlight tooltipkeyword" data-keyword="1784" title="">Jakobs</span> huis zal een vuur zijn, en <span class="highlight tooltipkeyword" data-keyword="1791" title="">Jozefs</span> huis een vlam, en Ezau's huis tot een stoppel; en zij zullen tegen hen ontbranden, en zullen ze verteren, zodat Ezau's huis geen overgeblevene zal hebben; want de <span class="nd">Heere</span> heeft het gesproken.</span></p> 
  <p class="p"><span class="indent"></span><span class="verse"><sup id="Obad.1.19" class="v">19</sup>En die van het zuiden zullen Ezau's gebergte, en die van de laagte zullen de <span class="highlight tooltipkeyword" data-keyword="1764" title="">Filistijnen</span> erfelijk bezitten; ja, zij zullen het veld van Efraïm en het veld van Samaria erfelijk bezitten; en Benjamin Gilead.</span></p> 
  <p class="p"><span class="indent"></span><span class="verse"><sup id="Obad.1.20" class="v">20</sup>En de gevankelijk weggevoerden van dit heer van de kinderen Israëls, hetgeen van de Kanaänieten was, tot Zarfath toe; en de gevankelijk weggevoerden van Jeruzalem, hetgeen in Sefárad is, zij zullen de steden van het zuiden erfelijk bezitten.</span></p> 
  <p class="p"><span class="indent"></span><span class="verse"><sup id="Obad.1.21" class="v">21</sup>En er zullen heilanden op de berg Sion opkomen, om Ezau's gebergte te richten; en het koninkrijk zal des <span class="nd">Heeren</span> zijn.</span></p> 
  <br> 
   
 </div> 
</div>