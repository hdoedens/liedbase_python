<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="3John.1.1" class="v">1</sup>Van de oudste. Aan mijn geliefde broeder Gajus, die ik werkelijk liefheb.</span></p> 
  <p class="b"></p> 
  <p class="p"><span class="indent"></span><span class="verse"><sup id="3John.1.2" class="v">2</sup>Geliefde broeder, ik hoop dat het u in alle opzichten goed gaat en dat u gezond bent. Dat het uw ziel goed gaat weet ik, </span><span class="verse"><sup id="3John.1.3" class="v">3</sup>want tot mijn grote blijdschap kwamen hier telkens weer broeders die van uw trouw aan de waarheid getuigden; ze vertelden dat u de weg van de waarheid volgt. </span><span class="verse"><sup id="3John.1.4" class="v">4</sup>Niets verheugt mij meer dan te horen dat mijn kinderen de weg van de waarheid volgen.</span></p> 
  <p class="p"><span class="indent"></span><span class="verse"><sup id="3John.1.5" class="v">5</sup>Geliefde broeder, uw trouw blijkt uit alles wat u voor de broeders doet, zelfs al kent u hen niet. </span><span class="verse"><sup id="3John.1.6" class="v">6</sup>Ten overstaan van de <span class="highlight tooltipkeyword" data-keyword="626" title="">gemeente</span> hebben zij van uw <span class="highlight tooltipkeyword" data-keyword="1054,1056" title="">liefde</span> getuigd. Wees zo goed hen voor de verdere <span class="highlight tooltipkeyword" data-keyword="1118" title="">reis</span> uit te rusten op een wijze die God waardig is. </span><span class="verse"><sup id="3John.1.7" class="v">7</sup>Ze zijn immers omwille van de Naam op <span class="highlight tooltipkeyword" data-keyword="1118" title="">reis</span> gegaan en hebben van de ongelovigen niets aangenomen. </span><span class="verse"><sup id="3John.1.8" class="v">8</sup>Daarom horen wij zulke mensen gastvrij te ontvangen en zo mee te werken aan de verkondiging van de waarheid.</span></p> 
  <p class="p"><span class="indent"></span><span class="verse"><sup id="3John.1.9" class="v">9</sup>Ik heb hierover al aan de <span class="highlight tooltipkeyword" data-keyword="626" title="">gemeente</span> geschreven, maar Diotrefes, die daar de dienst wil uitmaken, trekt zich niets van ons aan. </span><span class="verse"><sup id="3John.1.10" class="v">10</sup>Als ik kom, zal ik zijn gedrag ter sprake brengen. Die man verspreidt laster over ons, en daar laat hij het niet bij: hij weigert de broeders te ontvangen, en houdt degenen tegen die dat wel willen en verjaagt hen uit de gemeente.</span></p> 
  <p class="p"><span class="indent"></span><span class="verse"><sup id="3John.1.11" class="v">11</sup>Geliefde broeder, volg niet het kwade na maar het goede. Wie goeddoet komt uit God voort; wie kwaad doet heeft God niet gezien. </span><span class="verse"><sup id="3John.1.12" class="v">12</sup>Van Demetrius is door iedereen een goed getuigenis gegeven, ook door de waarheid zelf. Ook wij doen dat, en u weet dat ons getuigenis betrouwbaar is.</span></p> 
  <p class="b"></p> 
  <p class="p"><span class="indent"></span><span class="verse"><sup id="3John.1.13" class="v">13</sup>Er is nog veel dat ik zou willen zeggen, maar dat wil ik niet doen met <span class="highlight tooltipkeyword" data-keyword="1750,1140" title="">pen</span> en inkt. </span><span class="verse"><sup id="3John.1.14" class="v">14</sup>Ik hoop u spoedig te zien; dan kunnen we elkaar persoonlijk spreken. </span><span class="verse"><sup id="3John.1.15" class="v">15</sup>Vrede zij met u. De vrienden hier groeten u. Groet elk van de vrienden bij u persoonlijk.</span></p> 
  <br> 
   
 </div> 
</div>