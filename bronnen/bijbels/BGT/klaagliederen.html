<div class="bibletext"> 
 <div id="scroller"> 
  <h2 class="ms">Het eerste lied</h2> 
  <h3 class="s">Jeruzalem is verlaten</h3> 
  <p class="q"><h1>1</h1><sup id="Lam.1.1" class="v">1</sup>Ach, wat is Jeruzalem leeg geworden,</p> 
  <p class="q">de stad die vroeger zo veel inwoners had!</p> 
  <p class="q">De stad die ooit zo beroemd was, is verlaten.</p> 
  <p class="q">Vroeger was Jeruzalem een machtige stad,</p> 
  <p class="q">maar nu heersen er andere volken.</p> 
  <span class="verse"><p class="q"><sup id="Lam.1.2" class="v">2</sup>Het is er somber en treurig, er komt niemand meer.</p><p class="q">Vroeger hield iedereen van Jeruzalem,</p><p class="q">maar nu heeft de stad alleen nog maar vijanden.</p><p class="q">Niemand heeft medelijden.</p></span> 
  <span class="verse"><p class="q"><sup id="Lam.1.3" class="v">3</sup>Jeruzalem werd aangevallen, de stad was in nood.</p><p class="q">De inwoners zijn meegenomen, weg uit Juda.</p><p class="q">Ze zijn in verre landen, en vinden nergens rust.</p><p class="q">Overal worden ze aangevallen, ze kunnen nergens heen.</p><p class="b"></p></span> 
  <span class="verse"><p class="q"><sup id="Lam.1.4" class="v">4</sup>De <span class="highlight tooltipkeyword" data-keyword="1118" title="">wegen</span> naar Jeruzalem zijn leeg en verlaten,</p><p class="q">in de stad zelf is ook niets meer te doen.</p><p class="q">Niemand gaat meer naar de tempel om feest te vieren.</p><p class="q">De <span class="highlight tooltipkeyword" data-keyword="989" title="">priesters</span> huilen en klagen, de vrouwen in de tempel zijn verdrietig.</p><p class="q">Er is geen vreugde meer in de stad.</p></span> 
  <span class="verse"><p class="q"><sup id="Lam.1.5" class="v">5</sup>De vijanden voelen zich sterk.</p><p class="q">Ze hebben Jeruzalem veroverd en de inwoners gevangengenomen.</p><p class="q">De Heer heeft Jeruzalem aan de vijanden gegeven,</p><p class="q">omdat de inwoners veel kwaad hebben gedaan.</p><h3 class="s">De inwoners hebben veel kwaad gedaan</h3></span> 
  <span class="verse"><p class="q"><sup id="Lam.1.6" class="v">6</sup>De stad was zo mooi, maar al haar schoonheid is verdwenen.</p><p class="q">De leiders van Jeruzalem zijn hun macht kwijtgeraakt.</p><p class="q">Ze zijn gevlucht voor de vijand, zoals herten vluchten voor de jager.</p><p class="b"></p></span> 
  <span class="verse"><p class="q"><sup id="Lam.1.7" class="v">7</sup>Jeruzalem was een mooie stad vol rijkdom,</p><p class="q">dat zullen de inwoners nooit vergeten!</p><p class="q">Maar nu is het er leeg en verlaten.</p><p class="q">De inwoners werden gevangengenomen,</p><p class="q">en er was niemand die hen hielp.</p><p class="q">De vijanden lachten toen de stad werd verwoest!</p></span> 
  <span class="verse"><p class="q"><sup id="Lam.1.8" class="v">8</sup>De inwoners hebben veel slechte dingen gedaan,</p><p class="q">en nu lacht iedereen hen uit.</p><p class="q">Iedereen die vroeger graag in Jeruzalem kwam,</p><p class="q">wil daar nu niet meer naartoe.</p><p class="q">Want er is niets moois meer te zien, de stad is leeggeroofd.</p><p class="q">De mensen schamen zich om wat er gebeurd is.</p><p class="b"></p></span> 
  <span class="verse"><p class="q"><sup id="Lam.1.9" class="v">9</sup>De inwoners van Jeruzalem deden veel kwaad,</p><p class="q">maar ze dachten niet na over de verschrikkelijke gevolgen.</p><p class="q">Nu is de stad verwoest en vernietigd, en er is niemand die komt troosten.</p><p class="q">De inwoners smeekten de Heer om hulp, want de vijanden waren te sterk.</p></span> 
  <span class="verse"><p class="q"><sup id="Lam.1.10" class="v">10</sup>De vijanden hebben alle schatten geroofd.</p><p class="q">Ze zijn zelfs de tempel in gegaan,</p><p class="q">de <span class="highlight tooltipkeyword" data-keyword="1038" title="">heilige</span> tempel waar ze niet mochten komen.</p></span> 
  <span class="verse"><p class="q"><sup id="Lam.1.11" class="v">11</sup>De inwoners die nog leven, zoeken wanhopig naar eten.</p><p class="q">Alles wat ze hebben, ruilen ze voor een beetje voedsel.</p><p class="q">Ze smeken de Heer om hulp, want ze worden vernederd.</p><h3 class="s">De inwoners zijn zwaar gestraft</h3></span> 
  <span class="verse"><p class="q"><sup id="Lam.1.12" class="v">12</sup>De inwoners van Jeruzalem roepen tegen iedereen die voorbijkomt:</p><p class="q">'Merken jullie niets? Zien jullie onze ellende niet?</p><p class="q">Nog nooit heeft iemand het zo zwaar gehad als wij!</p><p class="q">We zijn gestraft door de Heer, hij is woedend.</p></span> 
  <span class="verse"><p class="q"><sup id="Lam.1.13" class="v">13</sup>Hij stuurde een groot leger op ons af,</p><p class="q">we konden niet meer vluchten.</p><p class="q">Hij liet ons allemaal gevangennemen.</p><p class="q">Hij heeft ons leven verwoest, we zijn eenzaam en <span class="highlight tooltipkeyword" data-keyword="148" title="">ziek</span>.</p><p class="b"></p></span> 
  <span class="verse"><p class="q"><sup id="Lam.1.14" class="v">14</sup>De Heer telde al onze fouten bij elkaar op.</p><p class="q">Hij heeft ons zwaar gestraft, al onze kracht zijn we kwijt.</p><p class="q">Hij liet de vijanden winnen, niemand kon ons helpen.</p></span> 
  <span class="verse"><p class="q"><sup id="Lam.1.15" class="v">15</sup>Onze machtige leiders heeft hij verjaagd,</p><p class="q">onze sterke <span class="highlight tooltipkeyword" data-keyword="29" title="">soldaten</span> liet hij doden.</p><p class="q">De stad werd verwoest, er bleef niets meer van over.</p></span> 
  <span class="verse"><p class="q"><sup id="Lam.1.16" class="v">16</sup>Veel inwoners zijn gedood, want de vijanden waren te sterk.</p><p class="q">We huilen, ons gezicht is nat van tranen,</p><p class="q">want de Heer die ons kan helpen, is oneindig ver <span class="highlight tooltipkeyword" data-keyword="1118" title="">weg</span>.</p></span> 
  <span class="verse"><p class="q"><sup id="Lam.1.17" class="v">17</sup>We smeken om hulp, maar er is niemand die ons troost.</p><p class="b"></p><p class="q">De Heer liet de stad omsingelen door onze vijanden.</p><p class="q">Ze vielen ons aan, ze haatten ons.</p></span> 
  <span class="verse"><p class="q"><sup id="Lam.1.18" class="v">18</sup>Maar de Heer strafte ons met een goede reden,</p><p class="q">want we hadden ons tegen hem verzet.</p><p class="b"></p><p class="q">Mensen, luister nu naar ons! Zie onze ellende!</p><p class="q">Velen van ons zijn verjaagd naar verre landen.</p></span> 
  <span class="verse"><p class="q"><sup id="Lam.1.19" class="v">19</sup>Onze <span class="highlight tooltipkeyword" data-keyword="989" title="">priesters</span> en onze leiders zijn gestorven,</p><p class="q">ze vonden nergens voedsel om in leven te blijven.</p><p class="q">We vroegen al onze vrienden om hulp, maar zij lieten ons in de steek.'</p><h3 class="s">De inwoners vragen de Heer om hulp</h3></span> 
  <span class="verse"><p class="q"><sup id="Lam.1.20" class="v">20</sup>Heer, zie ons, we zijn in nood, we hebben geen kracht meer.</p><p class="q">We voelen ons ellendig, want we zijn tegen u in opstand gekomen.</p><p class="q">Velen van ons zijn gedood door de vijanden,</p><p class="q">anderen zijn gestorven door verschrikkelijke ziektes.</p></span> 
  <span class="verse"><p class="q"><sup id="Lam.1.21" class="v">21</sup>Heer, hoor toch hoe we klagen, er is niemand die ons troost!</p><p class="q">Alle vijanden lachen ons uit, ze lachen om wat u met ons doet.</p><p class="q">Wat er nu met ons gebeurt, hebt u al lang geleden gezegd.</p><p class="q">Heer, doe toch met onze vijanden hetzelfde als met ons.</p><p class="p"><span class="verse"><sup id="Lam.1.22" class="v">22</sup>Kijk naar alle slechte dingen die zij gedaan hebben,</span></p><p class="q">en straf hen daar hard voor.</p><p class="q">Heer, we roepen naar u, want we zijn <span class="highlight tooltipkeyword" data-keyword="148" title="">ziek</span> van verdriet.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Het tweede lied</h2> 
  <h3 class="s">De Heer is woedend</h3> 
  <p class="q"><h1>2</h1><sup id="Lam.2.1" class="v">1</sup>Ach, wat is de Heer woedend op zijn volk!</p> 
  <p class="q">Daarom is het nu donker in Jeruzalem.</p> 
  <p class="q">Jeruzalem was ooit de mooiste stad van Israël,</p> 
  <p class="q">maar de Heer heeft de stad volledig vernietigd.</p> 
  <p class="q">Zelfs zijn eigen tempel heeft hij niet gered,</p> 
  <p class="q">zo woedend was hij!</p> 
  <span class="verse"><p class="q"><sup id="Lam.2.2" class="v">2</sup>De Heer heeft alle dorpen en steden in Juda verwoest,</p><p class="q">hij had geen medelijden, hij ging verschrikkelijk tekeer.</p><p class="q">Hij heeft de koning en de leiders vernederd.</p></span> 
  <span class="verse"><p class="q"><sup id="Lam.2.3" class="v">3</sup>De Heer maakte een einde aan Israëls macht.</p><p class="q">Hij beschermde zijn volk niet meer tegen de vijanden.</p><p class="q">Hij vernietigde zijn eigen volk, als een vuur dat alles verwoest.</p><p class="q">Zo woedend was hij!</p><p class="b"></p></span> 
  <span class="verse"><p class="q"><sup id="Lam.2.4" class="v">4</sup>De Heer viel de stad aan, als een vijand!</p><p class="q">Alle jonge, sterke inwoners doodde hij.</p><p class="q">Alle <span class="highlight tooltipkeyword" data-keyword="1173" title="">huizen</span> vernietigde hij, als een vuur dat alles verwoest.</p></span> 
  <span class="verse"><p class="q"><sup id="Lam.2.5" class="v">5</sup>De Heer was de vijand, hij vernietigde alles.</p><p class="q">De paleizen liggen in puin, de <span class="highlight tooltipkeyword" data-keyword="1088,35" title="">stadsmuren</span> zijn kapot.</p><p class="q">In de hele stad wordt gehuild en geklaagd.</p><h3 class="s">De Heer heeft Jeruzalem vernietigd</h3></span> 
  <span class="verse"><p class="q"><sup id="Lam.2.6" class="v">6</sup>De Heer heeft de tempel verwoest, zijn eigen huis.</p><p class="q">Zo woedend was hij!</p><p class="q">Er kan geen sabbat of feest meer gevierd worden,</p><p class="q">de <span class="highlight tooltipkeyword" data-keyword="989" title="">priesters</span> en de koning kunnen er niets meer doen.</p></span> 
  <span class="verse"><p class="q"><sup id="Lam.2.7" class="v">7</sup>De Heer heeft zijn <span class="highlight tooltipkeyword" data-keyword="1818" title="">altaar</span> en zijn tempel verlaten.</p><p class="q">Op die plaats klinkt nu het zingen van de vijanden,</p><p class="q">zij hebben de stad in hun macht.</p><p class="b"></p></span> 
  <span class="verse"><p class="q"><sup id="Lam.2.8" class="v">8</sup>De Heer had besloten om Jeruzalem te vernietigen,</p><p class="q">niets en niemand kon hem tegenhouden.</p><p class="q">De <span class="highlight tooltipkeyword" data-keyword="35,1088" title="">muren</span> en torens van de stad werden verwoest,</p><p class="q">er bleef niets meer van over.</p></span> 
  <span class="verse"><p class="q"><sup id="Lam.2.9" class="v">9</sup>De <span class="highlight tooltipkeyword" data-keyword="1088,36" title="">poorten</span> van de stad liggen in puin,</p><p class="q">ze kunnen niet meer op slot.</p><p class="q">De koning en de leiders zijn verjaagd,</p><p class="q"><span class="highlight tooltipkeyword" data-keyword="989" title="">priesters</span> vertellen niet meer over Gods wetten,</p><p class="q"><span class="highlight tooltipkeyword" data-keyword="1031" title="">profeten</span> krijgen geen dromen meer van de Heer.</p></span> 
  <span class="verse"><p class="q"><sup id="Lam.2.10" class="v">10</sup>De <span class="highlight tooltipkeyword" data-keyword="1840" title="">wijze mannen</span> van Jeruzalem zwijgen,</p><p class="q">ze zitten treurig op de grond.</p><p class="q">Ze hebben rouwkleren aangedaan,</p><p class="q">en zand over hun hoofd gegooid.</p><p class="q">De vrouwen van Jeruzalem buigen hun hoofd en klagen.</p><h3 class="s">De dichter heeft verdriet om de stad</h3></span> 
  <span class="verse"><p class="q"><sup id="Lam.2.11" class="v">11</sup>Inwoners van Jeruzalem, ik zag wat er met jullie gebeurde.</p><p class="q">Daarom zijn mijn ogen rood van het huilen.</p><p class="q">Ik ben in de war, ik voel me ellendig,</p><p class="q">want jullie worden vernietigd!</p><p class="q">Jullie kinderen liggen hulpeloos op straat,</p></span> 
  <span class="verse"><p class="q"><sup id="Lam.2.12" class="v">12</sup>alsof het gewonde <span class="highlight tooltipkeyword" data-keyword="29" title="">soldaten</span> zijn.</p><p class="q">Ze blijven hun moeder vragen om eten of drinken,</p><p class="q">maar er is niemand die hen helpt.</p><p class="q">Zo sterven ze langzaam van honger en dorst,</p><p class="q">ze sterven langzaam in de armen van hun moeder.</p><p class="b"></p></span> 
  <span class="verse"><p class="q"><sup id="Lam.2.13" class="v">13</sup>Inwoners van Jeruzalem, wat kan ik nog zeggen?</p><p class="q">Waarmee kan ik jullie troosten? Hoe kan ik jullie helpen?</p><p class="q">Jullie pijn is ongelofelijk groot,</p><p class="q">maar er is niemand die jullie kan genezen.</p></span> 
  <span class="verse"><p class="q"><sup id="Lam.2.14" class="v">14</sup>Jullie <span class="highlight tooltipkeyword" data-keyword="1031" title="">profeten</span> hebben jullie bedrogen, hun woorden waren waardeloos.</p><p class="q">Ze hebben jullie niet gewaarschuwd om beter te gaan leven.</p></span> 
  <span class="verse"><p class="q"><sup id="Lam.2.15" class="v">15</sup>Nu lacht iedereen jullie uit, iedereen die jullie ziet.</p><p class="q">Mensen schrikken als ze zien wat er gebeurd is.</p><p class="q">Ze vinden het afschuwelijk, ze hebben medelijden met jullie.</p><p class="q">Ze vragen: 'Is dit die prachtige stad?</p><p class="q">Is dit die stad waar het hele land trots op was?'</p><h3 class="s">De Heer had geen medelijden</h3></span> 
  <span class="verse"><p class="q"><sup id="Lam.2.16" class="v">16</sup>Alle vijanden lachen als ze jullie zien,</p><p class="q">ze beledigen jullie en zingen spotliedjes.</p><p class="q">Ze zeggen: 'Wij hebben Jeruzalem verwoest.</p><p class="q">Eindelijk is het zover, naar deze dag hebben we verlangd!'</p></span> 
  <span class="verse"><p class="q"><sup id="Lam.2.17" class="v">17</sup>De Heer heeft gedaan wat hij lang geleden gezegd heeft.</p><p class="q">Hij heeft de stad laten verwoesten, zoals hij van plan was.</p><p class="q">Hij had geen medelijden, hij liet de vijanden overwinnen,</p><p class="q">hij zorgde ervoor dat ze sterker waren dan jullie.</p><p class="b"></p></span> 
  <span class="verse"><p class="q"><sup id="Lam.2.18" class="v">18</sup>Inwoners van Jeruzalem, jullie schreeuwen het uit!</p><p class="q">Laat je tranen maar stromen, dag en nacht,</p><p class="q">laat ze stromen als een brede rivier.</p></span> 
  <span class="verse"><p class="q"><sup id="Lam.2.19" class="v">19</sup>Blijf maar jammeren, blijf dag en nacht klagen.</p><p class="q">Smeek de Heer om hulp, blijf tot hem bidden!</p><p class="q">In elke straat sterven mensen van de honger.</p><p class="q">Vraag aan de Heer of hij jullie laat leven.</p><h3 class="s">De Heer heeft Jeruzalem gestraft</h3></span> 
  <span class="verse"><p class="q"><sup id="Lam.2.20" class="v">20</sup>Heer, kijk toch wat u met Jeruzalem doet!</p><p class="q">Vrouwen eten hun eigen kinderen op,</p><p class="q"><span class="highlight tooltipkeyword" data-keyword="989" title="">priesters</span> en <span class="highlight tooltipkeyword" data-keyword="1031" title="">profeten</span> sterven in uw tempel.</p></span> 
  <span class="verse"><p class="q"><sup id="Lam.2.21" class="v">21</sup>Overal op straat liggen mensen, jong en oud,</p><p class="q">mannen en vrouwen die door u zijn gedood.</p><p class="q">U had geen medelijden,</p><p class="q">zo woedend was u!</p><p class="p"><span class="verse"><sup id="Lam.2.22" class="v">22</sup>U riep alle vijanden van Jeruzalem bij elkaar, alsof er een feest was.</span></p><p class="q">Maar u wilde de stad straffen.</p><p class="q">Niemand kon ontsnappen, niemand bleef in leven.</p><p class="q">Alle inwoners zijn door de vijanden gedood,</p><p class="q">zo woedend was u!</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Het derde lied</h2> 
  <h3 class="s">De dichter is wanhopig</h3> 
  <p class="q"><h1>3</h1><sup id="Lam.3.1" class="v">1</sup>Ik lijd pijn, omdat de Heer kwaad op mij is.</p> 
  <span class="verse"><p class="q"><sup id="Lam.3.2" class="v">2</sup>Hij maakt het donker om mij heen, nergens is nog licht.</p></span> 
  <span class="verse"><p class="q"><sup id="Lam.3.3" class="v">3</sup>Hij straft me hard, iedere dag opnieuw.</p></span> 
  <span class="verse"><p class="q"><sup id="Lam.3.4" class="v">4</sup>Ik ben mager en <span class="highlight tooltipkeyword" data-keyword="148" title="">ziek</span>, het voelt alsof al mijn botten gebroken zijn.</p></span> 
  <span class="verse"><p class="q"><sup id="Lam.3.5" class="v">5</sup>De Heer valt me aan, van alle kanten krijg ik ellende over me heen.</p></span> 
  <span class="verse"><p class="q"><sup id="Lam.3.6" class="v">6</sup>Hij maakt het donker om me heen, het is alsof ik al dood ben.</p></span> 
  <span class="verse"><p class="q"><sup id="Lam.3.7" class="v">7</sup>Het voelt alsof ik gevangen zit, ik kan nergens heen.</p></span> 
  <span class="verse"><p class="q"><sup id="Lam.3.8" class="v">8-9</sup>En als ik weg wil vluchten, houdt de Heer mij tegen.</p><p class="q">Hij wil mijn gebed niet horen, zelfs niet als ik schreeuw om hulp.</p><p class="b"></p></span> 
  <span class="verse"><p class="q"><sup id="Lam.3.10" class="v">10</sup>De Heer kijkt naar mij als een hongerige beer,</p><p class="q">als een leeuw die verstopt zit in de struiken.</p></span> 
  <span class="verse"><p class="q"><sup id="Lam.3.11" class="v">11</sup>De Heer valt me aan en verscheurt me, hij vernietigt me.</p></span> 
  <span class="verse"><p class="q"><sup id="Lam.3.12" class="v">12</sup>Hij spant zijn boog en richt zijn <span class="highlight tooltipkeyword" data-keyword="27,30" title="">pijlen</span> op mij,</p></span> 
  <span class="verse"><p class="q"><sup id="Lam.3.13" class="v">13</sup>ze raken me in mijn <span class="highlight tooltipkeyword" data-keyword="631" title="">hart</span>.</p><p class="b"></p></span> 
  <span class="verse"><p class="q"><sup id="Lam.3.14" class="v">14</sup>De mensen van mijn volk lachen me uit,</p><p class="q">ze zingen spotliedjes, de hele dag.</p></span> 
  <span class="verse"><p class="q"><sup id="Lam.3.15" class="v">15</sup>De Heer maakt mijn leven zwaar en ellendig.</p></span> 
  <span class="verse"><p class="q"><sup id="Lam.3.16" class="v">16</sup>Hij straft me streng, hij vernedert me.</p></span> 
  <span class="verse"><p class="q"><sup id="Lam.3.17" class="v">17</sup>Ik vind geen vrede meer, ik weet niet meer wat geluk is.</p></span> 
  <span class="verse"><p class="q"><sup id="Lam.3.18" class="v">18</sup>Ik heb geen toekomst meer,</p><p class="q">en ik ben bang dat de Heer me niet zal redden.</p></span> 
  <span class="verse"><p class="q"><sup id="Lam.3.19" class="v">19</sup>Ik denk na over de pijn en de ellende waarmee de Heer me straft.</p></span> 
  <span class="verse"><p class="q"><sup id="Lam.3.20" class="v">20</sup>Steeds als ik daaraan denk, ben ik diep ongelukkig.</p><h3 class="s">De dichter blijft vertrouwen</h3></span> 
  <span class="verse"><p class="q"><sup id="Lam.3.21" class="v">21</sup>Maar ik blijf vertrouwen, omdat ik weet:</p></span> 
  <span class="verse"><p class="q"><sup id="Lam.3.22" class="v">22</sup>De Heer is goed voor zijn volk, we leven nog!</p><p class="q">Zijn <span class="highlight tooltipkeyword" data-keyword="1054,1056" title="">liefde</span> blijft altijd bestaan.</p></span> 
  <span class="verse"><p class="q"><sup id="Lam.3.23" class="v">23</sup>Zijn trouw is groot.</p><p class="q">Hij zorgt voor ons, elke dag weer.</p></span> 
  <span class="verse"><p class="q"><sup id="Lam.3.24" class="v">24</sup>De Heer is alles wat ik nodig heb, op hem vertrouw ik.</p><p class="b"></p></span> 
  <span class="verse"><p class="q"><sup id="Lam.3.25" class="v">25</sup>De Heer is goed voor mensen die hem blijven zoeken.</p></span> 
  <span class="verse"><p class="q"><sup id="Lam.3.26" class="v">26</sup>Het is goed om stil te wachten op de Heer,</p><p class="q">want hij zal mensen altijd bevrijden.</p></span> 
  <span class="verse"><p class="q"><sup id="Lam.3.27" class="v">27</sup>Het is goed als mensen het moeilijk hebben in hun jeugd.</p></span> 
  <span class="verse"><p class="q"><sup id="Lam.3.28" class="v">28-30</sup>Moeilijkheden komen van de Heer.</p><p class="q">Als we geslagen worden, moeten we niet terugvechten.</p><p class="q">Als we uitgelachen worden, moeten we zwijgen.</p><p class="q">Laten we rustig wachten en stil blijven.</p><p class="q">Laten we diep buigen voor de Heer,</p><p class="q">misschien dat hij ons helpt.</p><p class="b"></p></span> 
  <span class="verse"><p class="q"><sup id="Lam.3.31" class="v">31</sup>De Heer laat ons niet voor altijd alleen.</p></span> 
  <span class="verse"><p class="q"><sup id="Lam.3.32" class="v">32</sup>Als hij ons laat lijden, troost hij ons ook,</p><p class="q">want zijn <span class="highlight tooltipkeyword" data-keyword="1054,1056" title="">liefde</span> is groot.</p></span> 
  <span class="verse"><p class="q"><sup id="Lam.3.33" class="v">33</sup>Hij geniet er niet van om mensen te laten lijden.</p></span> 
  <span class="verse"><p class="q"><sup id="Lam.3.34" class="v">34-36</sup>De allerhoogste Heer ziet onze moeilijkheden.</p><p class="q">Hij ziet het als gevangenen slecht behandeld worden.</p><p class="q">Hij ziet het als mensen elkaar <span class="highlight tooltipkeyword" data-keyword="1711,1710" title="">onrecht</span> aandoen,</p><p class="q">en als rechters iemand oneerlijk behandelen.</p></span> 
  <span class="verse"><p class="q"><sup id="Lam.3.37" class="v">37</sup>De Heer heeft alle macht: als hij iets zegt, gebeurt het.</p></span> 
  <span class="verse"><p class="q"><sup id="Lam.3.38" class="v">38</sup>Alles komt van hem, het goede en het slechte.</p></span> 
  <span class="verse"><p class="q"><sup id="Lam.3.39" class="v">39</sup>Laten we dus niet klagen, maar nadenken over onze <span class="highlight tooltipkeyword" data-keyword="1711,1710" title="">zonden</span>.</p><p class="q">En laten we blij zijn dat we nog leven!</p><h3 class="s">De Heer is woedend</h3></span> 
  <span class="verse"><p class="q"><sup id="Lam.3.40" class="v">40</sup>Laten we nadenken over ons leven,</p><p class="q">en laten we de Heer weer gaan dienen.</p></span> 
  <span class="verse"><p class="q"><sup id="Lam.3.41" class="v">41</sup>We moeten bidden tot God in de hemel, met ons hele <span class="highlight tooltipkeyword" data-keyword="631" title="">hart</span>.</p></span> 
  <span class="verse"><p class="q"><sup id="Lam.3.42" class="v">42</sup>Want we zijn slecht en <span class="highlight tooltipkeyword" data-keyword="1711,1710" title="">ongehoorzaam</span> geweest,</p><p class="q">en God heeft onze fouten niet <span class="highlight tooltipkeyword" data-keyword="1712" title="">vergeven</span>.</p></span> 
  <span class="verse"><p class="q"><sup id="Lam.3.43" class="v">43</sup>Hij is woedend!</p><p class="q">Hij achtervolgt ons en doodt ons, zonder medelijden.</p></span> 
  <span class="verse"><p class="q"><sup id="Lam.3.44" class="v">44</sup>Hij laat zich niet meer zien, ons gebed bereikt hem niet.</p></span> 
  <span class="verse"><p class="q"><sup id="Lam.3.45" class="v">45</sup>Hij heeft ons vernederd, we worden als vuil behandeld.</p></span> 
  <span class="verse"><p class="q"><sup id="Lam.3.46" class="v">46</sup>Al onze vijanden lachen als ze ons zien.</p></span> 
  <span class="verse"><p class="q"><sup id="Lam.3.47" class="v">47</sup>We zijn verschrikkelijk bang, we zien overal dood en ellende.</p><p class="b"></p></span> 
  <span class="verse"><p class="q"><sup id="Lam.3.48" class="v">48</sup>Mijn tranen stromen als een brede rivier,</p><p class="q">ik heb verdriet omdat mijn volk is verdwenen.</p></span> 
  <span class="verse"><p class="q"><sup id="Lam.3.49" class="v">49-51</sup>Ik voel pijn als ik denk aan de vrouwen van Jeruzalem.</p><p class="q">Het is vreselijk wat er met hen is gebeurd.</p><p class="q">Mijn tranen zijn niet te drogen, ze blijven stromen,</p><p class="q">totdat de Heer in de hemel mij ziet en mij helpt.</p><h3 class="s">De Heer brengt redding</h3></span> 
  <span class="verse"><p class="q"><sup id="Lam.3.52" class="v">52</sup>Mijn vijanden hadden geen reden om mij te haten,</p><p class="q">maar toch bleven ze mij achtervolgen.</p></span> 
  <span class="verse"><p class="q"><sup id="Lam.3.53" class="v">53</sup>Het voelde alsof ik in een <span class="highlight tooltipkeyword" data-keyword="1154" title="">put</span> was gegooid,</p><p class="q">een diepe <span class="highlight tooltipkeyword" data-keyword="1154" title="">put</span> waaruit ik niet kon ontsnappen.</p></span> 
  <span class="verse"><p class="q"><sup id="Lam.3.54" class="v">54</sup>Het voelde alsof ik verdronk, ik was bang dat ik zou sterven.</p><p class="b"></p></span> 
  <span class="verse"><p class="q"><sup id="Lam.3.55" class="v">55</sup>Heer, toen ik in nood was, riep ik naar u.</p></span> 
  <span class="verse"><p class="q"><sup id="Lam.3.56" class="v">56</sup>Ik schreeuwde om hulp, en u hebt naar mij geluisterd!</p></span> 
  <span class="verse"><p class="q"><sup id="Lam.3.57" class="v">57</sup>Toen ik naar u riep, was u dichtbij.</p><p class="q">U zei: 'Je hoeft niet bang te zijn.'</p></span> 
  <span class="verse"><p class="q"><sup id="Lam.3.58" class="v">58</sup>U hebt mij geholpen, u hebt mijn leven gered.</p></span> 
  <span class="verse"><p class="q"><sup id="Lam.3.59" class="v">59</sup>U zag dat ik onderdrukt werd.</p><p class="q">Ik smeekte: 'Help mij toch!'</p></span> 
  <span class="verse"><p class="q"><sup id="Lam.3.60" class="v">60</sup>Mijn vijanden wilden mij doden, maar u hield hen tegen.</p></span> 
  <span class="verse"><p class="q"><sup id="Lam.3.61" class="v">61</sup>Ze beledigden mij, maar u hoorde hen,</p><p class="q">u kende hun slechte plannen.</p><p class="b"></p></span> 
  <span class="verse"><p class="q"><sup id="Lam.3.62" class="v">62</sup>Heer, mijn vijanden zijn tegen mij.</p><p class="q">Ze roddelen over mij, telkens weer,</p></span> 
  <span class="verse"><p class="q"><sup id="Lam.3.63" class="v">63</sup>dag en nacht zingen ze spotliedjes.</p></span> 
  <span class="verse"><p class="q"><sup id="Lam.3.64" class="v">64</sup>Straf mijn vijanden voor wat ze hebben gedaan!</p></span> 
  <span class="verse"><p class="q"><sup id="Lam.3.65" class="v">65</sup>Zorg dat het slecht met hen gaat, maak hen wanhopig.</p><p class="p"><span class="verse"><sup id="Lam.3.66" class="v">66</sup>Achtervolg hen met uw woede, zorg dat er niets van hen overblijft!</span></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Het vierde lied</h2> 
  <h3 class="s">Het gaat slecht met de mensen</h3> 
  <p class="q"><h1>4</h1><sup id="Lam.4.1" class="v">1</sup>Ach, wat gaat het slecht met de inwoners van Jeruzalem!</p> 
  <p class="q">Ze waren zo rijk en gelukkig, maar nu liggen ze hulpeloos in de straten.</p> 
  <span class="verse"><p class="q"><sup id="Lam.4.2" class="v">2</sup>Vroeger waren ze belangrijk, iedereen had respect voor hen.</p><p class="q">Nu zijn ze onbelangrijk, ze zijn niets meer waard.</p><p class="b"></p></span> 
  <span class="verse"><p class="q"><sup id="Lam.4.3" class="v">3</sup>Zelfs wilde honden in de woestijn geven hun jongen te drinken,</p><p class="q">maar de moeders in Israël voeden hun kinderen niet.</p><p class="q">Ze zijn zo wreed als struisvogels, die hun jongen in de steek laten.</p></span> 
  <span class="verse"><p class="q"><sup id="Lam.4.4" class="v">4</sup>Baby's sterven van de dorst,</p><p class="q">kinderen smeken om brood, maar niemand geeft hun iets.</p></span> 
  <span class="verse"><p class="q"><sup id="Lam.4.5" class="v">5</sup>Wie gewend was aan lekker eten, heeft nu honger.</p><p class="q">Wie bij de koning aan tafel zat, zoekt nu tussen het afval naar eten.</p></span> 
  <span class="verse"><p class="q"><sup id="Lam.4.6" class="v">6</sup>Maar dat is allemaal hun eigen <span class="highlight tooltipkeyword" data-keyword="1711,1710" title="">schuld</span>!</p><p class="q">Want de mensen in Jeruzalem hebben zich verschrikkelijk gedragen.</p><p class="q">Ze waren nog slechter dan de inwoners van Sodom.</p><p class="q">Die stad werd opeens verwoest, en er was niemand die hielp.</p><p class="b"></p></span> 
  <span class="verse"><p class="q"><sup id="Lam.4.7" class="v">7</sup>Ooit waren de leiders van Jeruzalem deftige mensen,</p><p class="q">ze waren sterk en gezond, en hun gezichten straalden.</p></span> 
  <span class="verse"><p class="q"><sup id="Lam.4.8" class="v">8</sup>Nu worden ze op straat door niemand meer herkend,</p><p class="q">ze zijn <span class="highlight tooltipkeyword" data-keyword="148" title="">ziek</span> en mager, en hun huid is zwart van het vuil.</p><p class="b"></p></span> 
  <span class="verse"><p class="q"><sup id="Lam.4.9" class="v">9</sup>Mensen sterven bijna van de honger, ze klagen:</p><p class="q">'Waren we maar gedood door onze vijanden!</p><p class="q">Nu sterven we langzaam, want er is geen eten.'</p></span> 
  <span class="verse"><p class="q"><sup id="Lam.4.10" class="v">10</sup>Vrouwen koken zelfs hun eigen kinderen,</p><p class="q">ze eten hun kinderen op, want er is geen ander voedsel.</p><p class="q">Zo slecht gaat het met het volk van Israël!</p><h3 class="s"><span class="highlight tooltipkeyword" data-keyword="989" title="">Priesters</span> en <span class="highlight tooltipkeyword" data-keyword="1031" title="">profeten</span> zijn schuldig</h3></span> 
  <span class="verse"><p class="q"><sup id="Lam.4.11" class="v">11-12</sup>Niemand had verwacht dat vijanden Jeruzalem zouden binnenkomen.</p><p class="q">Maar de Heer was woedend, hij heeft de stad gestraft.</p><p class="q">Hij heeft Jeruzalem platgebrand, er is niets meer van over.</p></span> 
  <span class="verse"><p class="q"><sup id="Lam.4.13" class="v">13</sup>Dat is de <span class="highlight tooltipkeyword" data-keyword="1711,1710" title="">schuld</span> van de <span class="highlight tooltipkeyword" data-keyword="1031" title="">profeten</span> en de <span class="highlight tooltipkeyword" data-keyword="989" title="">priesters</span>.</p><p class="q">Zij leefden verkeerd, ze deden slechte dingen.</p><p class="q">Ze hebben zelfs onschuldige mensen gedood.</p><p class="b"></p></span> 
  <span class="verse"><p class="q"><sup id="Lam.4.14" class="v">14</sup>De <span class="highlight tooltipkeyword" data-keyword="989" title="">priesters</span> en de <span class="highlight tooltipkeyword" data-keyword="1031" title="">profeten</span> liepen als dwazen door de straten,</p><p class="q">het was alsof ze blind waren.</p><p class="q">Ze hadden bloed aan hun <span class="highlight tooltipkeyword" data-keyword="1633,1108" title="">kleren</span>, niemand durfde hen aan te raken.</p></span> 
  <span class="verse"><p class="q"><sup id="Lam.4.15" class="v">15</sup>Mensen riepen tegen hen: 'Ga weg, jullie zijn <span class="highlight tooltipkeyword" data-keyword="1691,1690,1694,1699,1698" title="">onrein</span>!</p><p class="q">Weg, weg! Raak ons niet aan!'</p><p class="q">De <span class="highlight tooltipkeyword" data-keyword="989" title="">priesters</span> en de <span class="highlight tooltipkeyword" data-keyword="1031" title="">profeten</span> verlieten Jeruzalem,</p><p class="q">ze zwierven van de ene plek naar de andere,</p><p class="q">maar nergens mochten ze blijven.</p></span> 
  <span class="verse"><p class="q"><sup id="Lam.4.16" class="v">16</sup>Niemand heeft nog respect voor de <span class="highlight tooltipkeyword" data-keyword="989" title="">priesters</span> en de leiders.</p><p class="q">De Heer heeft hen uit Jeruzalem verjaagd.</p><p class="q">Hij heeft hen in de steek gelaten.</p><h3 class="s">De inwoners van Jeruzalem klagen</h3></span> 
  <span class="verse"><p class="q"><sup id="Lam.4.17" class="v">17</sup>Wij zochten naar mensen die ons konden helpen,</p><p class="q">we zochten overal, maar er was niemand die ons hielp.</p></span> 
  <span class="verse"><p class="q"><sup id="Lam.4.18" class="v">18</sup>Van alle kanten werden we aangevallen,</p><p class="q">nergens waren we veilig, er was geen redding meer.</p><p class="q">De dood was heel dichtbij, ons einde was gekomen!</p></span> 
  <span class="verse"><p class="q"><sup id="Lam.4.19" class="v">19</sup>De vijanden jaagden op ons, zoals roofvogels jagen op hun prooi.</p><p class="q">Ze achtervolgden ons tot in de bergen,</p><p class="q">ze jaagden ons weg tot in de woestijn.</p></span> 
  <span class="verse"><p class="q"><sup id="Lam.4.20" class="v">20</sup>Ze namen onze koning gevangen,</p><p class="q">de koning die ons moest beschermen,</p><p class="q">de koning die door de Heer was uitgekozen!</p><p class="q">Zonder hem konden we niet leven.</p><p class="b"></p></span> 
  <span class="verse"><p class="q"><sup id="Lam.4.21" class="v">21</sup>Inwoners van <span class="highlight tooltipkeyword" data-keyword="1306" title="">Edom</span> en Us, nu zijn jullie nog vrolijk,</p><p class="q">nu kunnen jullie nog lachen.</p><p class="q">Maar ook jullie zullen gestraft worden!</p><p class="q">Jullie zullen lijden, en naakt rondlopen.</p><p class="p"><span class="verse"><sup id="Lam.4.22" class="v">22</sup>Jullie zullen volledig vernietigd worden!</span></p><p class="q">Zo zal de Heer jullie straffen voor al jullie misdaden.</p><p class="b"></p><p class="q">Maar wij zijn genoeg gestraft!</p><p class="q">De Heer zal ons terughalen uit verre landen.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Het vijfde lied</h2> 
  <h3 class="s">De mensen worden onderdrukt</h3> 
  <p class="q"><h1>5</h1><sup id="Lam.5.1" class="v">1</sup>Heer, denk toch aan de rampen die ons zijn overkomen,</p> 
  <p class="q">kijk hoe de vijanden met ons spotten.</p> 
  <span class="verse"><p class="q"><sup id="Lam.5.2" class="v">2</sup>Zij hebben ons mooie land in bezit genomen,</p><p class="q">en wonen nu zelf in onze <span class="highlight tooltipkeyword" data-keyword="1173" title="">huizen</span>.</p></span> 
  <span class="verse"><p class="q"><sup id="Lam.5.3" class="v">3</sup>We voelen ons als kinderen zonder vader,</p><p class="q">als vrouwen die hun man verloren hebben.</p><p class="q">Want er is niemand meer die ons kan beschermen.</p></span> 
  <span class="verse"><p class="q"><sup id="Lam.5.4" class="v">4</sup>We moeten betalen voor het water dat we drinken,</p><p class="q">en voor het hout waar we vuur mee maken.</p></span> 
  <span class="verse"><p class="q"><sup id="Lam.5.5" class="v">5</sup>We worden onderdrukt door onze vijanden,</p><p class="q">ze dwingen ons om hard te werken, ze laten ons nooit met rust.</p></span> 
  <span class="verse"><p class="q"><sup id="Lam.5.6" class="v">6</sup>We hebben Egypte en Assyrië om hulp en om voedsel gevraagd,</p><p class="q">maar zij wilden ons niet helpen.</p><p class="b"></p></span> 
  <span class="verse"><p class="q"><sup id="Lam.5.7" class="v">7</sup>Onze voorouders hebben slecht geleefd.</p><p class="q">Zij zijn gestorven, en nu worden wij gestraft voor hun fouten.</p></span> 
  <span class="verse"><p class="q"><sup id="Lam.5.8" class="v">8</sup>We worden onderdrukt door onze vijanden,</p><p class="q">en er is niemand die ons kan bevrijden.</p></span> 
  <span class="verse"><p class="q"><sup id="Lam.5.9" class="v">9</sup>Als we de oogst binnenhalen, zijn we in groot gevaar,</p><p class="q">want dan worden we bedreigd door rovers uit de woestijn.</p></span> 
  <span class="verse"><p class="q"><sup id="Lam.5.10" class="v">10</sup>We hebben koorts gekregen van de honger,</p><p class="q">onze huid gloeit als een hete <span class="highlight tooltipkeyword" data-keyword="995,1830" title="">oven</span>.</p><h3 class="s">De mensen kennen geen vreugde meer</h3></span> 
  <span class="verse"><p class="q"><sup id="Lam.5.11" class="v">11</sup>De vijanden grijpen meisjes in heel Juda,</p><p class="q">ze <span class="highlight tooltipkeyword" data-keyword="662" title="">verkrachten</span> de vrouwen in Jeruzalem.</p></span> 
  <span class="verse"><p class="q"><sup id="Lam.5.12" class="v">12</sup>Ze hebben onze koningen opgehangen,</p><p class="q">ze hebben geen enkel respect voor onze leiders.</p></span> 
  <span class="verse"><p class="q"><sup id="Lam.5.13" class="v">13</sup>Jongens moeten graan malen alsof ze slaven zijn,</p><p class="q">kinderen moeten hout dragen tot ze erbij neervallen.</p></span> 
  <span class="verse"><p class="q"><sup id="Lam.5.14" class="v">14</sup>Er zijn geen <span class="highlight tooltipkeyword" data-keyword="1840" title="">wijze mannen</span> meer om recht te spreken,</p><p class="q">en kinderen maken geen muziek meer.</p><p class="b"></p></span> 
  <span class="verse"><p class="q"><sup id="Lam.5.15" class="v">15</sup>We kennen geen vreugde meer in ons leven,</p><p class="q">we dansen niet meer, maar we <span class="highlight tooltipkeyword" data-keyword="1119" title="">rouwen</span>.</p></span> 
  <span class="verse"><p class="q"><sup id="Lam.5.16" class="v">16</sup>Alles waar we trots op waren, is verdwenen.</p><p class="q">Ach, wat gaat het slecht met ons!</p><p class="q">Ach, wat hebben we veel verkeerd gedaan!</p></span> 
  <span class="verse"><p class="q"><sup id="Lam.5.17" class="v">17-18</sup>De berg Sion is verlaten, er wonen alleen nog wilde dieren.</p><p class="q">Daarom zijn we zo verdrietig, daarom zijn onze ogen vol tranen.</p><h3 class="s">De mensen smeken om Gods hulp</h3></span> 
  <span class="verse"><p class="q"><sup id="Lam.5.19" class="v">19</sup>Heer, u bent koning, voor altijd,</p><p class="q">u regeert voor eeuwig!</p></span> 
  <span class="verse"><p class="q"><sup id="Lam.5.20" class="v">20</sup>Zult u ons voorgoed vergeten?</p><p class="q">Laat u ons voor altijd in de steek?</p></span> 
  <span class="verse"><p class="q"><sup id="Lam.5.21" class="v">21</sup>Breng ons bij u terug, laat ons weer bij u komen.</p><p class="q">Laat het toch weer worden zoals vroeger!</p><p class="p"><span class="verse"><sup id="Lam.5.22" class="v">22</sup>Gaat u woede ooit voorbij,</span></p><p class="q">of wilt u niets meer van ons weten?</p><p></p></span> 
  <br> 
   
 </div> 
</div>