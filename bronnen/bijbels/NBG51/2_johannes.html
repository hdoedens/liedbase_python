<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="2John.1.1" class="v">1</sup>De oudste aan de <span class="highlight tooltipkeyword" data-keyword="644" title="">uitverkoren</span> vrouw en haar kinderen, die ik in waarheid liefheb, en niet alleen ik, maar ook allen, die de waarheid hebben leren kennen, </span><span class="verse"><sup id="2John.1.2" class="v">2</sup>om der waarheid wil, die in ons blijft en met ons zijn zal tot in eeuwigheid: </span><span class="verse"><sup id="2John.1.3" class="v">3</sup><span class="highlight tooltipkeyword" data-keyword="719,1645" title="">genade</span>, <span class="highlight tooltipkeyword" data-keyword="1051,1053" title="">barmhartigheid</span> en vrede zal met ons zijn van God, de Vader, en van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, de Zoon des Vaders, in waarheid en liefde.</span></p> 
  <h3 class="s">Waarheid en <span class="highlight tooltipkeyword" data-keyword="1056,1054" title="">liefde</span></h3> 
  <p class="p"><span class="indent"></span><span class="verse"><sup id="2John.1.4" class="v">4</sup>Het heeft mij zeer verblijd, dat ik onder uw kinderen gevonden heb, die in de waarheid wandelen, gelijk wij een gebod van de Vader hebben ontvangen. </span><span class="verse"><sup id="2John.1.5" class="v">5</sup>En nu vraag ik u, vrouwe, niet alsof ik u een nieuw gebod zou schrijven, maar hetgeen wij van den beginne gehad hebben: dat wij elkander liefhebben. </span><span class="verse"><sup id="2John.1.6" class="v">6</sup>En dit is de <span class="highlight tooltipkeyword" data-keyword="1056,1054" title="">liefde</span>, dat wij naar zijn geboden wandelen. Dit is het gebod, gelijk gij het van den beginne gehoord hebt, dat gij daarin moet wandelen.</span></p> 
  <h3 class="s">Standvastigheid tegenover misleiders</h3> 
  <p class="p"><span class="indent"></span><span class="verse"><sup id="2John.1.7" class="v">7</sup>Want er zijn vele misleiders uitgegaan in de wereld, die de komst van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> in het vlees niet belijden. Dit is de misleider en de antichrist. </span><span class="verse"><sup id="2John.1.8" class="v">8</sup>Let op uzelf, dat gij niet verliest wat wij verricht hebben, maar uw loon ten volle ontvangt. </span><span class="verse"><sup id="2John.1.9" class="v">9</sup>Een ieder, die verder gaat en niet blijft in de leer van <span class="highlight tooltipkeyword" data-keyword="101" title="">Christus</span>, heeft God niet; wie in die leer blijft, deze heeft zowel de Vader als de Zoon. </span><span class="verse"><sup id="2John.1.10" class="v">10</sup>Indien iemand tot u komt en deze leer niet brengt, ontvangt hem niet in uw huis en heet hem niet welkom. </span><span class="verse"><sup id="2John.1.11" class="v">11</sup>Want wie hem welkom heet, heeft deel aan zijn boze werken.</span></p> 
  <h3 class="s">Slot</h3> 
  <p class="p"><span class="indent"></span><span class="verse"><sup id="2John.1.12" class="v">12</sup>Ik heb u veel te schrijven, doch ik wilde dit niet doen met papier en <span class="highlight tooltipkeyword" data-keyword="1750,1140" title="">inkt</span>, maar ik hoop tot u te komen en van mond tot mond te spreken, opdat onze blijdschap volkomen zij.</span></p> 
  <p class="p"><span class="indent"></span><span class="verse"><sup id="2John.1.13" class="v">13</sup>U groeten de kinderen van uw <span class="highlight tooltipkeyword" data-keyword="644" title="">uitverkoren</span> zuster.</span></p> 
  <br> 
   
 </div> 
</div>