<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Petrus groet de christenen</h3> 
  <p class="p"><h1>1</h1><span class="verse"><sup id="1Pet.1.1" class="v">1-2</sup>Dit is een brief van Petrus, een apostel van <span class="highlight tooltipkeyword" data-keyword="1672" title="">Jezus</span> Christus. Aan de christenen die tussen de ongelovigen wonen, in de provincies Pontus, Galatië, Kappadocië, Asia en Bitynië.</span></p> 
  <p class="p"><span class="indent"></span>God heeft jullie <span class="highlight tooltipkeyword" data-keyword="644" title="">uitgekozen</span> als zijn volk, en zijn Geest heeft jullie <span class="highlight tooltipkeyword" data-keyword="1038" title="">heilig</span> gemaakt. Daardoor zijn jullie vreemdelingen geworden in de steden waar jullie wonen.</p> 
  <p class="p"><span class="indent"></span>Jullie vereren nu geen andere <span class="highlight tooltipkeyword" data-keyword="521" title="">goden</span> meer, maar jullie leven zoals God het wil. Want jullie weten dat Jezus <span class="highlight tooltipkeyword" data-keyword="101" title="">Christus</span> voor jullie gestorven is. Lang geleden had God, de Vader, al besloten dat alles zo moest gaan.</p> 
  <p class="p"><span class="indent"></span>Ik wens jullie toe dat God goed voor jullie is en jullie voor altijd vrede geeft.<span class="verse"><sup id="1Pet.1.3" class="v">3</sup>Alle eer aan God, de Vader van onze Heer <span class="highlight tooltipkeyword" data-keyword="1672" title="">Jezus</span> Christus! Want Gods <span class="highlight tooltipkeyword" data-keyword="1054,1056" title="">liefde</span> is zo groot, dat hij Jezus <span class="highlight tooltipkeyword" data-keyword="101" title="">Christus</span> liet opstaan uit de dood. Daardoor is ons leven veranderd en zijn wij nieuwe mensen geworden. Nu kunnen we altijd op hem vertrouwen. </span><span class="verse"><sup id="1Pet.1.4" class="v">4</sup>En we geloven dat we eeuwig bij hem zullen zijn. Dat is de beloning die in de hemel voor ons klaarligt. Het is een beloning die nooit verdwijnt, en nooit zijn waarde verliest. </span><span class="verse"><sup id="1Pet.1.5" class="v">5</sup>Omdat we geloven, beschermt God ons met zijn kracht. En als het einde van de wereld komt, zal hij ons zeker redden.</span></p> 
  <p class="p"><span class="indent"></span><span class="verse"><sup id="1Pet.1.6" class="v">6-7</sup>Wees dus blij, ook al hebben jullie het nu een korte tijd heel moeilijk. Met die moeilijkheden wordt jullie geloof getest. Net zoals goud wordt getest in vuur. En jullie geloof is veel belangrijker dan goud! Want door je geloof ontvang je hemelse eer en rijkdom als Jezus <span class="highlight tooltipkeyword" data-keyword="101" title="">Christus</span> terugkomt.</span></p> 
  <p class="p"><span class="indent"></span><span class="verse"><sup id="1Pet.1.8" class="v">8</sup>Jullie hebben Jezus <span class="highlight tooltipkeyword" data-keyword="101" title="">Christus</span> nooit gezien, en toch houden jullie van hem. Jullie zien hem ook nu niet, en toch vertrouwen jullie op hem. Ja, jullie juichen van hemelse vreugde! </span><span class="verse"><sup id="1Pet.1.9" class="v">9</sup>Want jullie weten, dat jullie gered zullen worden omdat jullie geloven.</span></p> 
  <h3 class="s">Het goede nieuws wordt nu verteld</h3> 
  <p class="p"><span class="indent"></span><span class="verse"><sup id="1Pet.1.10" class="v">10-11</sup>De <span class="highlight tooltipkeyword" data-keyword="1031" title="">profeten</span> van vroeger vertelden al dat God goed voor jullie zou zijn, en dat hij jullie zou redden. Dat wisten ze door de Geest van Christus. Die had hun ook verteld dat <span class="highlight tooltipkeyword" data-keyword="101" title="">Christus</span> zou moeten lijden, en dat hij daarna hemelse eer zou krijgen.</span></p> 
  <p class="p"><span class="indent"></span>De <span class="highlight tooltipkeyword" data-keyword="1031" title="">profeten</span> wisten alleen niet wanneer dat zou gaan gebeuren, en op wat voor manier. Ze zochten lang naar het antwoord op die vragen.<span class="verse"><sup id="1Pet.1.12" class="v">12</sup>Maar God vertelde hun dat het goede nieuws bestemd was voor jullie, en niet voor henzelf. Zelfs de engelen waren nieuwsgierig naar het goede nieuws. Maar jullie zijn degenen aan wie het nu verteld is. God heeft de <span class="highlight tooltipkeyword" data-keyword="1038" title="">heilige</span> Geest gestuurd om dat te doen.</span></p> 
  <h3 class="s">Leid een <span class="highlight tooltipkeyword" data-keyword="1038" title="">heilig</span> leven</h3> 
  <p class="p"><span class="indent"></span><span class="verse"><sup id="1Pet.1.13" class="v">13</sup>Als Jezus <span class="highlight tooltipkeyword" data-keyword="101" title="">Christus</span> terugkomt op aarde, zullen jullie gered worden. Vertrouw daarop. Tot het zover is, moeten jullie verstandig zijn en goed nadenken over wat jullie doen.</span></p> 
  <p class="p"><span class="indent"></span><span class="verse"><sup id="1Pet.1.14" class="v">14</sup>Vroeger lieten jullie je leven beheersen door slechte verlangens. Toen wisten jullie niet beter. Maar nu moeten jullie leven als gehoorzame kinderen van God. </span><span class="verse"><sup id="1Pet.1.15" class="v">15</sup>Hij heeft jullie uitgekozen. En hij is heilig. Leid daarom zelf ook een <span class="highlight tooltipkeyword" data-keyword="1038" title="">heilig</span> leven. </span><span class="verse"><sup id="1Pet.1.16" class="v">16</sup>Want in de <span class="highlight tooltipkeyword" data-keyword="1038" title="">heilige</span> boeken staat: «Jullie moeten <span class="highlight tooltipkeyword" data-keyword="1038" title="">heilig</span> zijn, omdat ik <span class="highlight tooltipkeyword" data-keyword="1038" title="">heilig</span> ben.»</span></p> 
  <p class="p"><span class="indent"></span><span class="verse"><sup id="1Pet.1.17" class="v">17</sup>Jullie noemen God jullie Vader. En jullie weten dat hij eerlijk oordeelt over alle mensen. Daarom moeten jullie eerbied voor hem hebben, zolang jullie als vreemdelingen op aarde wonen.</span></p> 
  <h3 class="s">God zorgt voor redding</h3> 
  <p class="p"><span class="indent"></span><span class="verse"><sup id="1Pet.1.18" class="v">18-19</sup>Vroeger was jullie leven zinloos. Want net als jullie voorouders vereerden jullie <span class="highlight tooltipkeyword" data-keyword="521" title="">goden</span> die niet bestaan. God heeft jullie daarvan bevrijd. Hij betaalde daar een hoge prijs voor, die meer waard was dan zilver of goud. Want hij liet zijn onschuldige Zoon sterven aan het kruis. <span class="highlight tooltipkeyword" data-keyword="101" title="">Christus</span> stierf voor jullie, net als een lam dat geofferd wordt.</span></p> 
  <p class="p"><span class="indent"></span><span class="verse"><sup id="1Pet.1.20" class="v">20</sup>Al voordat God de wereld maakte, had hij <span class="highlight tooltipkeyword" data-keyword="101" title="">Christus</span> daarvoor uitgekozen. En nu, aan het einde van de tijd, heeft hij hem gestuurd om jullie te redden. </span><span class="verse"><sup id="1Pet.1.21" class="v">21</sup>Door hem geloven jullie in God.</span></p> 
  <p class="p"><span class="indent"></span>God heeft <span class="highlight tooltipkeyword" data-keyword="101" title="">Christus</span> laten opstaan uit de dood en hem zijn hemelse macht gegeven. Jullie leven in het volle vertrouwen dat God met jullie hetzelfde zal doen als met Christus.<span class="verse"><sup id="1Pet.1.22" class="v">22</sup>Jullie geloven nu in de waarheid. Daardoor leiden jullie een <span class="highlight tooltipkeyword" data-keyword="1038" title="">heilig</span> leven, en houden jullie van elkaar als broers en zussen. Ga daarmee door, en houd van elkaar met heel je hart.</span></p> 
  <p class="p"><span class="indent"></span><span class="verse"><sup id="1Pet.1.23" class="v">23</sup>Als christen ben je opnieuw geboren. Niet op de gewone manier, uit een vader en een moeder. Maar op een hemelse manier, uit God. Want jullie hebben naar God geluisterd. Zijn woorden verliezen nooit hun kracht en blijven altijd bestaan. </span><span class="verse"><sup id="1Pet.1.24" class="v">24</sup>Zo staat het ook in de <span class="highlight tooltipkeyword" data-keyword="1038" title="">heilige</span> boeken: «Mensen zijn zo zwak als bloemen in het gras. Gras verdroogt, bloemen gaan dood, en mensen zullen sterven. </span><span class="verse"><sup id="1Pet.1.25" class="v">25</sup>Maar de woorden van de Heer blijven eeuwig bestaan.» Die woorden zijn het goede nieuws dat aan jullie verteld is.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Verlang naar Gods woorden</h3> 
  <p class="p"><h1>2</h1><span class="verse"><sup id="1Pet.2.1" class="v">1</sup>Doe geen slechte dingen meer. Lieg niet langer, wees niet schijnheilig of jaloers, en roddel niet.</span></p> 
  <p class="p"><span class="indent"></span><span class="verse"><sup id="1Pet.2.2" class="v">2</sup>Pasgeboren baby's verlangen naar melk. Net zo moeten jullie ernaar verlangen om de woorden van God te horen. Dan kan jullie geloof groeien, en dan worden jullie gered. </span><span class="verse"><sup id="1Pet.2.3" class="v">3</sup>Want als je Gods woorden hoort, dan weet je hoe goed de Heer is.</span></p> 
  <h3 class="s">De kerk als Gods tempel</h3> 
  <p class="p"><span class="indent"></span><span class="verse"><sup id="1Pet.2.4" class="v">4-6</sup>God zegt in de <span class="highlight tooltipkeyword" data-keyword="1038" title="">heilige</span> boeken: «Ik heb op de berg Sion de eerste steen gelegd voor mijn tempel. De steen die ik gekozen heb, is kostbaar en sterk. Je kunt er veilig op bouwen.»</span></p> 
  <p class="p"><span class="indent"></span>Jezus <span class="highlight tooltipkeyword" data-keyword="101" title="">Christus</span> is de kostbare steen die God <span class="highlight tooltipkeyword" data-keyword="644" title="">uitgekozen</span> heeft. Hij is de levende steen. Want God heeft hem weer levend gemaakt, nadat de mensen hem gedood hadden. Jullie zijn in hem gaan geloven, en daardoor zijn jullie nu ook levende stenen. Samen zijn jullie Gods tempel.</p> 
  <p class="p"><span class="indent"></span>Jullie brengen <span class="highlight tooltipkeyword" data-keyword="575" title="">offers</span> aan God, als <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="989" title="">priesters</span>. Jullie <span class="highlight tooltipkeyword" data-keyword="575" title="">offer</span> is het dienen van God door goed te leven. Want dankzij Jezus <span class="highlight tooltipkeyword" data-keyword="101" title="">Christus</span> doen jullie wat God wil.<span class="verse"><sup id="1Pet.2.7" class="v">7-8</sup>Voor jullie is Jezus <span class="highlight tooltipkeyword" data-keyword="101" title="">Christus</span> de kostbare steen die God uitgekozen heeft. Want jullie geloven in hem. Maar voor ongelovigen is hij een gevaarlijke steen, een steen waarover ze struikelen. Ongelovigen lijken op bouwers die de belangrijkste steen van een gebouw weggooien. Want zij zijn <span class="highlight tooltipkeyword" data-keyword="1711,1710" title="">ongehoorzaam</span> aan de woorden van God. Dat heeft God zo bepaald.</span></p> 
  <h3 class="s">Gods <span class="highlight tooltipkeyword" data-keyword="1038" title="">heilige</span> volk</h3> 
  <p class="p"><span class="indent"></span><span class="verse"><sup id="1Pet.2.9" class="v">9</sup>Jullie zijn door God uitgekozen, en jullie horen bij hem. Nu zijn jullie een <span class="highlight tooltipkeyword" data-keyword="1038" title="">heilig</span> volk, een volk van <span class="highlight tooltipkeyword" data-keyword="989" title="">priesters</span>. God heeft jullie uit de duisternis geroepen om te leven in zijn schitterende licht. Nu kunnen jullie iedereen vertellen over de grote wonderen van God.</span></p> 
  <p class="p"><span class="indent"></span><span class="verse"><sup id="1Pet.2.10" class="v">10</sup>Ooit waren jullie niet eens een volk. Nu zijn jullie het volk van God. Ooit was er niemand die voor jullie zorgde. Nu zorgt God voor jullie.</span></p> 
  <h2 class="ms">Leven tussen ongelovigen</h2> 
  <h3 class="s">Goed gedrag is belangrijk</h3> 
  <p class="p"><span class="indent"></span><span class="verse"><sup id="1Pet.2.11" class="v">11</sup>Vrienden, jullie zijn vreemdelingen geworden in de steden waar jullie wonen. Jullie wonen tussen de ongelovigen. Toch vraag ik jullie dringend om niet te leven zoals zij. Want dan brengen jullie je nieuwe, christelijke leven in gevaar.</span></p> 
  <p class="p"><span class="indent"></span><span class="verse"><sup id="1Pet.2.12" class="v">12</sup>Doe goede dingen, en laat de ongelovigen zien dat jullie je goed gedragen. Dan zullen de ongelovigen niet langer slecht over jullie spreken. Misschien veranderen ze zelfs hun eigen leven. Dan zullen ook zij God eren als hij komt rechtspreken over de wereld.</span></p> 
  <h3 class="s">Luister naar de overheid</h3> 
  <p class="p"><span class="indent"></span><span class="verse"><sup id="1Pet.2.13" class="v">13</sup>Accepteer de overheid die door mensen aangesteld is. Dat is wat de Heer van je vraagt. Luister naar de keizer, want hij heeft de hoogste macht. </span><span class="verse"><sup id="1Pet.2.14" class="v">14</sup>Luister ook naar de provinciebestuurders. Het is hun taak om misdadigers te straffen en mensen die het goede doen, te belonen.</span></p> 
  <p class="p"><span class="indent"></span><span class="verse"><sup id="1Pet.2.15" class="v">15-16</sup>Jullie zijn bevrijd van jullie vroegere leven. Maar die vrijheid is geen excuus om je slecht te gedragen. Jullie zijn nu dienaren van God, en hij wil dat jullie goede dingen doen. Misschien stoppen de ongelovigen dan met het vertellen van onzin over jullie. </span><span class="verse"><sup id="1Pet.2.17" class="v">17</sup>Heb dus respect voor alle mensen. Houd van de andere christenen. Leef zoals God het wil, en eer de keizer.</span></p> 
  <h3 class="s">Luister naar je meester</h3> 
  <p class="p"><span class="indent"></span><span class="verse"><sup id="1Pet.2.18" class="v">18</sup>Als je een slaaf bent, moet je respect hebben voor je meester. Luister naar hem. Niet alleen als hij goed en eerlijk is, maar ook als hij oneerlijk is.</span></p> 
  <p class="p"><span class="indent"></span><span class="verse"><sup id="1Pet.2.19" class="v">19-20</sup>Misschien straft je meester je omdat je leeft zoals God het wil. In dat geval zal God je belonen. Als je je straf geduldig verdraagt en goede dingen doet, dan zal God goed voor je zijn.</span></p> 
  <p class="p"><span class="indent"></span>Maar als je meester je slaat omdat je slechte dingen doet, dan heeft niemand respect voor je. Ook niet als je je straf geduldig verdraagt.<span class="verse"><sup id="1Pet.2.21" class="v">21</sup>Jullie zijn uitgekozen om, net als Christus, goede dingen te doen. Ook al word je ervoor gestraft. <span class="highlight tooltipkeyword" data-keyword="101" title="">Christus</span> heeft voor jullie geleden. Daarmee gaf hij jullie een voorbeeld, hij liet zien hoe je moet leven als zijn volgeling. </span><span class="verse"><sup id="1Pet.2.22" class="v">22</sup>Hij deed nooit iets verkeerds. Hij vertelde nooit een leugen. </span><span class="verse"><sup id="1Pet.2.23" class="v">23</sup>Toen hij werd uitgescholden, schold hij niet terug. Toen de mensen hem lieten lijden, bedreigde hij hen niet. In plaats daarvan vertrouwde hij op God, die eerlijk rechtspreekt over alle mensen.</span></p> 
  <p class="p"><span class="indent"></span><span class="verse"><sup id="1Pet.2.24" class="v">24</sup>Dankzij Jezus <span class="highlight tooltipkeyword" data-keyword="101" title="">Christus</span> zijn onze <span class="highlight tooltipkeyword" data-keyword="1711,1710" title="">zonden</span> vergeven. Hij heeft onze <span class="highlight tooltipkeyword" data-keyword="1711,1710" title="">zonden</span> gedragen toen hij stierf aan het kruis. Nu kunnen wij leven zoals God het wil. Want door het lijden van <span class="highlight tooltipkeyword" data-keyword="101" title="">Christus</span> zijn wij bevrijd.</span></p> 
  <p class="p"><span class="indent"></span><span class="verse"><sup id="1Pet.2.25" class="v">25</sup>Ooit leken jullie op verdwaalde schapen, maar nu hebben jullie <span class="highlight tooltipkeyword" data-keyword="101" title="">Christus</span> gevonden. Hij is jullie herder. Hij beschermt jullie, en hij zorgt voor jullie.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Luister naar je man</h3> 
  <p class="p"><h1>3</h1><span class="verse"><sup id="1Pet.3.1" class="v">1-2</sup>Ik zei al dat slaven moeten luisteren naar hun meester. En nu zeg ik: Vrouwen, jullie moeten luisteren naar je man. Leef zoals God het wil. Want als je een ongelovige man hebt, zul je hem op die manier voor het geloof winnen. Woorden zijn niet nodig als je man ziet hoe goed je leeft.</span></p> 
  <p class="p"><span class="indent"></span><span class="verse"><sup id="1Pet.3.3" class="v">3</sup>Vrouwen, jullie schoonheid wordt niet bepaald door je uiterlijk. Schoonheid hangt niet af van een vlecht in je haar, een mooie jurk of een gouden sieraad. </span><span class="verse"><sup id="1Pet.3.4" class="v">4</sup>Het gaat om je <span class="highlight tooltipkeyword" data-keyword="631" title="">hart</span> en hoe je van binnen bent. Dat vindt God belangrijk. Wees dus vriendelijk en bescheiden, dan heb je een schoonheid die nooit zal verdwijnen.</span></p> 
  <p class="p"><span class="indent"></span><span class="verse"><sup id="1Pet.3.5" class="v">5</sup>Die schoonheid hadden de <span class="highlight tooltipkeyword" data-keyword="1038" title="">heilige</span> vrouwen van vroeger ook. Want ze vertrouwden op God, en ze luisterden naar hun man. </span><span class="verse"><sup id="1Pet.3.6" class="v">6</sup>Denk aan Sara. Zij gehoorzaamde haar man Abraham. Ze noemde hem zelfs haar heer. Jullie zijn nakomelingen van Sara. Laat je dus door niemand bang maken, en doe goede dingen.</span></p> 
  <h3 class="s">Heb respect voor je vrouw</h3> 
  <p class="p"><span class="indent"></span><span class="verse"><sup id="1Pet.3.7" class="v">7</sup>Mannen, voor jullie geldt dit: Ga verstandig om met je vrouw, want ze is minder sterk dan jij. Behandel haar met respect, want ook zij krijgt het eeuwige leven. Alleen als je respect hebt voor je vrouw, zal God naar je gebeden luisteren.</span></p> 
  <h3 class="s">Wees goed voor iedereen</h3> 
  <p class="p"><span class="indent"></span><span class="verse"><sup id="1Pet.3.8" class="v">8</sup>Ten slotte zeg ik tegen jullie allemaal: Maak geen ruzie met elkaar. Leef met elkaar mee, en houd van elkaar als broers en zussen. Wees vriendelijk en bescheiden.</span></p> 
  <p class="p"><span class="indent"></span><span class="verse"><sup id="1Pet.3.9" class="v">9</sup>Als iemand je kwaad doet, doe hem dan geen kwaad terug. Als je wordt uitgescholden, scheld dan niet terug. Jullie zijn uitgekozen om goed te doen. Wens mensen dus het goede toe. Dan zal God ook goed voor jullie zijn.</span></p> 
  <p class="p"><span class="indent"></span><span class="verse"><sup id="1Pet.3.10" class="v">10</sup>Want in de <span class="highlight tooltipkeyword" data-keyword="1038" title="">heilige</span> boeken staat: «Houd je van het leven en wil je gelukkig zijn? Vertel dan geen leugens over anderen. Zeg geen dingen die niet waar zijn. </span><span class="verse"><sup id="1Pet.3.11" class="v">11</sup>Doe geen kwaad, maar wees goed. Probeer om met anderen in vrede te leven, elke dag weer. </span><span class="verse"><sup id="1Pet.3.12" class="v">12</sup>De Heer helpt mensen die trouw zijn aan hem, hij hoort hen als ze om hulp roepen. Maar hij vernietigt mensen die kwaad doen.»</span></p> 
  <h2 class="ms">Lijden, net als Christus</h2> 
  <h3 class="s">Geef altijd vriendelijk antwoord</h3> 
  <p class="p"><span class="indent"></span><span class="verse"><sup id="1Pet.3.13" class="v">13</sup>Als je je best doet om goed te leven, zal God je beschermen. En dan kan niemand je kwaad doen. </span><span class="verse"><sup id="1Pet.3.14" class="v">14</sup>Wees dus niet bang, ook niet voor de beschuldigingen van ongelovigen. Als je lijdt omdat je Gods wil doet, ben je juist gelukkig.</span></p> 
  <p class="p"><span class="indent"></span><span class="verse"><sup id="1Pet.3.15" class="v">15</sup>Eer <span class="highlight tooltipkeyword" data-keyword="101" title="">Christus</span> met heel je hart. Vertel iedereen dat hij je Heer is, en dat je op hem vertrouwt. Geef altijd antwoord als iemand je daar iets over vraagt. </span><span class="verse"><sup id="1Pet.3.16" class="v">16</sup>Maar antwoord wel vriendelijk en met respect. Dan weet je zeker dat je doet wat God wil. Misschien zullen ongelovigen slecht over je spreken, omdat je als een goede christen leeft. Maar God zal ervoor zorgen dat ze daar spijt van krijgen.</span></p> 
  <p class="p"><span class="indent"></span><span class="verse"><sup id="1Pet.3.17" class="v">17</sup>Bedenk ook: je kunt beter lijden omdat je goede dingen doet, dan omdat je slechte dingen doet.</span></p> 
  <h3 class="s">Door de doop hoor je bij Christus</h3> 
  <p class="p"><span class="indent"></span><span class="verse"><sup id="1Pet.3.18" class="v">18</sup>Ook <span class="highlight tooltipkeyword" data-keyword="101" title="">Christus</span> heeft geleden. Hij werd gedood als een mens op aarde. Maar God maakte hem weer levend, en gaf hem de macht van de <span class="highlight tooltipkeyword" data-keyword="1038" title="">heilige</span> Geest. <span class="highlight tooltipkeyword" data-keyword="101" title="">Christus</span> was onschuldig, maar hij is gestorven om jullie te bevrijden van jullie <span class="highlight tooltipkeyword" data-keyword="1711,1710" title="">zonden</span>. Zijn dood heeft jullie voor altijd bij God gebracht.</span></p> 
  <p class="p"><span class="indent"></span><span class="verse"><sup id="1Pet.3.19" class="v">19</sup><span class="highlight tooltipkeyword" data-keyword="101" title="">Christus</span> heeft zijn overwinning bekendgemaakt aan de geesten die gevangen zaten. </span><span class="verse"><sup id="1Pet.3.20" class="v">20</sup>Zij waren in de tijd van Noach <span class="highlight tooltipkeyword" data-keyword="1711,1710" title="">ongehoorzaam</span> aan God. God wachtte geduldig af of ze zich beter gingen gedragen, maar dat deden ze niet. Toen liet hij <span class="highlight tooltipkeyword" data-keyword="1674,1866" title="">Noach</span> een <span class="highlight tooltipkeyword" data-keyword="1126" title="">boot</span> bouwen. In die <span class="highlight tooltipkeyword" data-keyword="1126" title="">boot</span> werden alleen <span class="highlight tooltipkeyword" data-keyword="1674,1866" title="">Noach</span> en zijn <span class="highlight tooltipkeyword" data-keyword="149" title="">familie</span> gered, acht mensen in totaal.</span></p> 
  <p class="p"><span class="indent"></span>Het water redde <span class="highlight tooltipkeyword" data-keyword="1674,1866" title="">Noach</span> en zijn <span class="highlight tooltipkeyword" data-keyword="149" title="">familie</span> uit een slechte wereld.</p> 
  <p class="p"><span class="indent"></span><span class="verse"><sup id="1Pet.3.21" class="v">21-22</sup>Nu worden jullie ook uit een slechte wereld gered door water. Want door het water van de doop kun je gaan leven zoals God het wil. Het water van de doop wast niet het vuil van je lichaam, maar laat zien dat je bij <span class="highlight tooltipkeyword" data-keyword="101" title="">Christus</span> hoort. <span class="highlight tooltipkeyword" data-keyword="101" title="">Christus</span> is opgestaan uit de dood, en zo heeft hij alle engelen en geesten die over de wereld willen heersen, overwonnen. Nu zit hij in de hemel naast God, aan de rechterkant.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Leef zoals God het wil</h3> 
  <p class="p"><h1>4</h1><span class="verse"><sup id="1Pet.4.1" class="v">1</sup><span class="highlight tooltipkeyword" data-keyword="101" title="">Christus</span> heeft tijdens zijn leven op aarde veel geleden. Wees bereid om ook te lijden. Want als je lijdt, laat je je <span class="highlight tooltipkeyword" data-keyword="1711,1710" title="">zonden</span> achter je. </span><span class="verse"><sup id="1Pet.4.2" class="v">2</sup>Dan beheersen slechte verlangens je niet langer. Dan kun je voortaan leven zoals God het wil.</span></p> 
  <p class="p"><span class="indent"></span><span class="verse"><sup id="1Pet.4.3" class="v">3</sup>Jullie hebben lang genoeg meegedaan met alles wat de ongelovigen graag doen: Jullie vereerden afschuwelijke afgoden. Jullie lieten je verleiden tot verboden seks. Jullie dronken te veel, en hielden van wilde feesten met veel drank.</span></p> 
  <p class="p"><span class="indent"></span><span class="verse"><sup id="1Pet.4.4" class="v">4</sup>De ongelovigen vinden het vreemd dat jullie nu niet meer meedoen met hun slechte gedrag. En daarom vertellen ze slechte dingen over jullie. </span><span class="verse"><sup id="1Pet.4.5" class="v">5</sup>Maar God zal hun daden beoordelen. Want hij komt om recht te spreken over iedereen, over de levenden en de doden. </span><span class="verse"><sup id="1Pet.4.6" class="v">6</sup>Daarom is het goede nieuws ook aan de doden verteld. Want ook over hun leven zal God oordelen. Als ze gaan geloven in het goede nieuws, kunnen ze toch nog gered worden.</span></p> 
  <h3 class="s">Wees dienaren van elkaar</h3> 
  <p class="p"><span class="indent"></span><span class="verse"><sup id="1Pet.4.7" class="v">7</sup>Het einde van de wereld is dichtbij. Wees dus verstandig en denk na over wat je doet. Dan kun je tot God bidden. </span><span class="verse"><sup id="1Pet.4.8" class="v">8</sup>Het allerbelangrijkste is nu dat jullie veel van elkaar houden. Want door <span class="highlight tooltipkeyword" data-keyword="1054,1056" title="">liefde</span> kun je elkaar veel fouten vergeven. </span><span class="verse"><sup id="1Pet.4.9" class="v">9</sup>Ontvang elkaar ook hartelijk in je huis, <span class="highlight tooltipkeyword" data-keyword="1711,1710" title="">zonder</span> te klagen.</span></p> 
  <p class="p"><span class="indent"></span><span class="verse"><sup id="1Pet.4.10" class="v">10</sup>Jullie moeten elkaar helpen. God zal ervoor zorgen dat jullie dat kunnen. Want hij heeft aan ieder van jullie een bijzondere kracht gegeven, die je goed moet gebruiken. </span><span class="verse"><sup id="1Pet.4.11" class="v">11</sup>Als je spreekt, spreek dan woorden van God. En als je mensen helpt, doe dat dan vanuit de kracht die God je geeft.</span></p> 
  <p class="p"><span class="indent"></span>Dan krijgt God op al die verschillende manieren eer. Want dankzij Jezus <span class="highlight tooltipkeyword" data-keyword="101" title="">Christus</span> kunnen jullie doen wat God wil. Alle eer en macht aan <span class="highlight tooltipkeyword" data-keyword="1672" title="">Jezus</span> Christus, voor altijd en eeuwig! Amen.<span class="verse"><sup id="1Pet.4.12" class="v">12</sup>Vrienden, wees niet verbaasd dat jullie als christenen moeten lijden. Wat er met jullie gebeurt, is niet vreemd. Het is een test voor jullie geloof. </span><span class="verse"><sup id="1Pet.4.13" class="v">13</sup>Wees blij als je lijdt, want <span class="highlight tooltipkeyword" data-keyword="101" title="">Christus</span> heeft ook moeten lijden. Door het lijden horen jullie bij hem. En op de dag dat hij met hemelse macht op aarde terugkeert, zullen jullie juichen van blijdschap.</span></p> 
  <p class="p"><span class="indent"></span><span class="verse"><sup id="1Pet.4.14" class="v">14</sup>Als je beledigd wordt omdat je een christen bent, ben je een gelukkig mens. Want het betekent dat de machtige <span class="highlight tooltipkeyword" data-keyword="127" title="">Geest van God</span> in je is.</span></p> 
  <p class="p"><span class="indent"></span><span class="verse"><sup id="1Pet.4.15" class="v">15</sup>Zorg ervoor dat je niet moet lijden omdat je een moordenaar bent, of een dief, of een misdadiger, of een ruziezoeker. </span><span class="verse"><sup id="1Pet.4.16" class="v">16</sup>Maar als je moet lijden omdat je een <span class="highlight tooltipkeyword" data-keyword="334" title="">christen</span> bent, schaam je dan niet. Je moet God dan juist eren om wat er met je gebeurt.</span></p> 
  <h3 class="s">God oordeelt eerst over de christenen</h3> 
  <p class="p"><span class="indent"></span><span class="verse"><sup id="1Pet.4.17" class="v">17</sup>De tijd dat God gaat rechtspreken over de mensen, is gekomen. Bedenk dat goed. Voor Gods eigen mensen, voor ons dus, is die tijd al begonnen. God laat ons lijden. Maar het lijden van de ongelovigen zal straks nog veel erger zijn. </span><span class="verse"><sup id="1Pet.4.18" class="v">18</sup>Want in de <span class="highlight tooltipkeyword" data-keyword="1038" title="">heilige</span> boeken staat: «Als goede mensen al bijna niet gered kunnen worden, hoe zal het dan aflopen met slechte mensen?»</span></p> 
  <p class="p"><span class="indent"></span><span class="verse"><sup id="1Pet.4.19" class="v">19</sup>Blijf daarom goede dingen doen, ook al laat God je nu lijden. Vertrouw op hem, want hij heeft je gemaakt.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Slot van de brief</h2> 
  <h3 class="s">Zorg goed voor de gelovigen</h3> 
  <p class="p"><h1>5</h1><span class="verse"><sup id="1Pet.5.1" class="v">1</sup>Leiders van de kerk, luister. Ook ik ben een leider van de kerk, ook ik moet lijden omdat ik een christen ben. En ook ik zal, net als jullie, bij <span class="highlight tooltipkeyword" data-keyword="101" title="">Christus</span> horen als hij met hemelse macht op aarde terugkomt. Luister daarom naar wat ik van jullie vraag.</span></p> 
  <p class="p"><span class="indent"></span><span class="verse"><sup id="1Pet.5.2" class="v">2</sup>Pas goed op de mensen in jullie kerk, zoals <span class="highlight tooltipkeyword" data-keyword="1115,92" title="">herders</span> op hun <span class="highlight tooltipkeyword" data-keyword="1227,1269" title="">schapen</span> passen. Zorg voor hen. Doe dat vanuit jezelf, en niet omdat het moet. Dat is wat God wil. Doe het niet om er rijk van te worden. Zorg voor hen omdat je het zelf graag wilt.</span></p> 
  <p class="p"><span class="indent"></span><span class="verse"><sup id="1Pet.5.3" class="v">3</sup>God heeft je die mensen gegeven om voor te zorgen. Heers niet over hen, maar geef hun het goede voorbeeld. </span><span class="verse"><sup id="1Pet.5.4" class="v">4</sup>Dan zul je het eeuwige leven krijgen als Jezus <span class="highlight tooltipkeyword" data-keyword="101" title="">Christus</span> terugkomt.</span></p> 
  <h3 class="s">Maak jezelf niet belangrijk</h3> 
  <p class="p"><span class="indent"></span><span class="verse"><sup id="1Pet.5.5" class="v">5</sup>Dit zeg ik tegen de jongeren: Luister naar de leiders van de kerk.</span></p> 
  <p class="p"><span class="indent"></span>En dit zeg ik tegen iedereen: Maak jezelf niet belangrijk, maar dien de ander. Want God straft mensen die zichzelf belangrijker vinden dan anderen. Maar hij is goed voor mensen die zichzelf onbelangrijk vinden.<span class="verse"><sup id="1Pet.5.6" class="v">6</sup>Maak jezelf dus onbelangrijk, en vertrouw op Gods macht. Dan zal hij je in de toekomst belangrijk maken. </span><span class="verse"><sup id="1Pet.5.7" class="v">7</sup>Vertrouw op hem als het leven zwaar is, want hij zal voor je zorgen.</span></p> 
  <h3 class="s">Pas op voor de duivel</h3> 
  <p class="p"><span class="indent"></span><span class="verse"><sup id="1Pet.5.8" class="v">8</sup>De <span class="highlight tooltipkeyword" data-keyword="517" title="">duivel</span> is jullie vijand. Hij zoekt altijd iemand die hij kan vernietigen. Hij is op jacht, als een brullende leeuw. Wees dus verstandig en let goed op. </span><span class="verse"><sup id="1Pet.5.9" class="v">9</sup>Wees sterk door je geloof en verzet je tegen de duivel. Bedenk dat overal in de wereld christenen op dezelfde manier moeten lijden.</span></p> 
  <p class="p"><span class="indent"></span><span class="verse"><sup id="1Pet.5.10" class="v">10</sup>God is heel goed voor jullie! Hij heeft jullie uitgekozen, zodat jullie samen met Jezus <span class="highlight tooltipkeyword" data-keyword="101" title="">Christus</span> eeuwig zullen leven. Eerst moeten jullie nog een korte tijd lijden. Maar straks zal hij jullie sterk, machtig en krachtig maken. </span><span class="verse"><sup id="1Pet.5.11" class="v">11</sup>Alle macht aan God, voor altijd en eeuwig! Amen.</span></p> 
  <h2 class="ms">Slot van de brief</h2> 
  <p class="p"><span class="indent"></span><span class="verse"><sup id="1Pet.5.12" class="v">12</sup>Ik heb jullie deze korte brief geschreven met de hulp van Silvanus. Hij is een betrouwbare christen.</span></p> 
  <p class="p"><span class="indent"></span>Ik hoop dat de brief jullie moed geeft. Ik wilde jullie laten zien hoe goed God is. Daarop moeten jullie blijven vertrouwen.</p> 
  <p class="p"><span class="indent"></span><span class="verse"><sup id="1Pet.5.13" class="v">13</sup>Jullie krijgen de groeten van de christenen in Rome en van mijn <span class="highlight tooltipkeyword" data-keyword="636" title="">leerling</span> Marcus. </span><span class="verse"><sup id="1Pet.5.14" class="v">14</sup>Groet elkaar met een kus, als teken van jullie liefde.</span></p> 
  <p class="p"><span class="indent"></span>Ik wens jullie allemaal vrede toe, want jullie horen bij Christus.</p> 
  <p></p> 
  <br> 
   
 </div> 
</div>