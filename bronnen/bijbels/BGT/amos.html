<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Amos.1.1" class="v">1</sup>Amos was een <span class="highlight tooltipkeyword" data-keyword="1030,1035,1032,1033" title="">profeet</span>. Hij kwam uit Tekoa, en hij was een boer met veel <span class="highlight tooltipkeyword" data-keyword="1227,1269" title="">schapen</span>. Hij zag in een <span class="highlight tooltipkeyword" data-keyword="1047,1048" title="">droom</span> wat er met het land Israël zou gebeuren. Dat was in de tijd dat Uzzia koning van Juda was. Jerobeam, de zoon van Joas, was toen koning van Israël. Het was twee jaar voor de grote aardbeving.</span></p> 
  <p class="p"><span class="indent"></span>Nu volgt wat Amos gezegd heeft.<span class="verse"><sup id="Amos.1.2" class="v">2</sup>De Heer spreekt in Jeruzalem, hij spreekt op de berg Sion. Zijn stem klinkt als het brullen van een leeuw. Als de Heer spreekt, verdroogt het veld van de <span class="highlight tooltipkeyword" data-keyword="1115,92" title="">herders</span>. En het gras op de berg Karmel gaat dood.</span></p> 
  <h3 class="s">Tegen de Arameeërs</h3> 
  <p class="p"><span class="indent"></span><span class="verse"><sup id="Amos.1.3" class="v">3</sup>Dit zegt de Heer: 'Misdadigers zijn het daar in Damascus! Ze hebben <span class="highlight tooltipkeyword" data-keyword="1295" title="">Gilead</span> totaal verwoest.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.<span class="verse"><sup id="Amos.1.4" class="v">4</sup>Het paleis van koning Hazaël en de paleizen van koning Benhadad zullen afbranden. </span><span class="verse"><sup id="Amos.1.5" class="v">5</sup>De <span class="highlight tooltipkeyword" data-keyword="36,1088" title="">poorten</span> van de stad Damascus zal ik openbreken. De koning van Bikat-Awen en de koning van Bet-Eden zal ik doden. Het volk van Aram laat ik wegbrengen naar een ver land.' Dat is wat de Heer zegt.</span></p> 
  <h3 class="s">Tegen de <span class="highlight tooltipkeyword" data-keyword="1764" title="">Filistijnen</span></h3> 
  <p class="p"><span class="indent"></span><span class="verse"><sup id="Amos.1.6" class="v">6</sup>Dit zegt de Heer: 'Misdadigers zijn het daar in Gaza! Ze hebben mijn volk uit Israël weggehaald. Ze hebben hen als slaven verkocht aan de Edomieten.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.<span class="verse"><sup id="Amos.1.7" class="v">7</sup>De <span class="highlight tooltipkeyword" data-keyword="35,1088" title="">muren</span> van de stad Gaza en ook de paleizen zullen afbranden. </span><span class="verse"><sup id="Amos.1.8" class="v">8</sup>De koning van de stad Asdod en de koning van de stad Askelon zal ik doden. En de stad Ekron zal ik verwoesten. De <span class="highlight tooltipkeyword" data-keyword="1764" title="">Filistijnen</span> zullen allemaal sterven, niemand blijft in leven.' Dat is wat God, de Heer, zegt.</span></p> 
  <h3 class="s">Tegen de stad Tyrus</h3> 
  <p class="p"><span class="indent"></span><span class="verse"><sup id="Amos.1.9" class="v">9</sup>Dit zegt de Heer: 'Misdadigers zijn het daar in Tyrus! Ze hebben mijn volk uit Israël weggehaald. En ze hebben hen als slaven verkocht aan de Edomieten. Ze hebben zich niet gehouden aan de afspraken met hun eigen vrienden.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.<span class="verse"><sup id="Amos.1.10" class="v">10</sup>De <span class="highlight tooltipkeyword" data-keyword="35,1088" title="">muren</span> van Tyrus en de paleizen in de stad zullen afbranden.'</span></p> 
  <h3 class="s">Tegen de Edomieten</h3> 
  <p class="p"><span class="indent"></span><span class="verse"><sup id="Amos.1.11" class="v">11</sup>Dit zegt de Heer: 'Misdadigers zijn het daar in <span class="highlight tooltipkeyword" data-keyword="1306" title="">Edom</span>! Ze hebben de Israëlieten, hun eigen vrienden, achtervolgd en gedood. Ze hadden geen medelijden. Ze bleven maar doorgaan, aan hun woede kwam geen einde.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.<span class="verse"><sup id="Amos.1.12" class="v">12</sup>De stad Teman en de paleizen van de stad Bosra zullen afbranden.'</span></p> 
  <h3 class="s">Tegen de Ammonieten</h3> 
  <p class="p"><span class="indent"></span><span class="verse"><sup id="Amos.1.13" class="v">13</sup>Dit zegt de Heer: 'Misdadigers zijn het daar in Ammon! Toen ze een nieuw gebied wilden veroveren, hebben ze in <span class="highlight tooltipkeyword" data-keyword="1295" title="">Gilead</span> zelfs zwangere vrouwen gedood.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.</p> 
  <p class="p"><span class="indent"></span><span class="verse"><sup id="Amos.1.14" class="v">14</sup>De <span class="highlight tooltipkeyword" data-keyword="35,1088" title="">muren</span> van de stad Rabba en de paleizen in de stad zullen afbranden. Er zullen felle gevechten zijn. Het geschreeuw van de vijanden zal klinken als het lawaai van een storm. </span><span class="verse"><sup id="Amos.1.15" class="v">15</sup>De koning en de leiders van Ammon worden meegenomen naar een ver land.' Dat is wat de Heer zegt.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Tegen de Moabieten</h3> 
  <p class="p"><h1>2</h1><span class="verse"><sup id="Amos.2.1" class="v">1</sup>Dit zegt de Heer: 'Misdadigers zijn het daar in Moab! Ze hebben de botten van de koning van <span class="highlight tooltipkeyword" data-keyword="1306" title="">Edom</span> volledig verbrand.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.<span class="verse"><sup id="Amos.2.2" class="v">2</sup>Moab en de paleizen van de stad Keriot zullen afbranden. De Moabieten zullen sterven in de strijd, terwijl overal lawaai klinkt van trompetten, en geschreeuw van vechtende <span class="highlight tooltipkeyword" data-keyword="29" title="">soldaten</span>. </span><span class="verse"><sup id="Amos.2.3" class="v">3</sup>Ik zal de koning en de leiders van het land doden.' Dat is wat de Heer zegt.</span></p> 
  <h3 class="s">Tegen Juda</h3> 
  <p class="p"><span class="indent"></span><span class="verse"><sup id="Amos.2.4" class="v">4</sup>Dit zegt de Heer: 'Misdadigers zijn het daar in Juda! Ze hebben zich niet gehouden aan mijn regels en wetten. Ze geloofden in afgoden, net als hun voorouders.</span></p> 
  <p class="p"><span class="indent"></span>Daarom staat mijn besluit vast: Ik zal hen straffen.<span class="verse"><sup id="Amos.2.5" class="v">5</sup>Juda zal in brand staan en de paleizen in Jeruzalem zullen afbranden.'</span></p> 
  <h2 class="ms">De Heer waarschuwt Israël</h2> 
  <h3 class="s">Tegen Israël</h3> 
  <p class="p"><span class="indent"></span><span class="verse"><sup id="Amos.2.6" class="v">6</sup>Dit zegt de Heer: 'Maar ook jullie zijn misdadigers, Israëlieten. Mijn besluit staat vast: ik zal jullie straffen. Jullie verkopen onschuldige mensen voor een beetje geld, en arme mensen voor een paar schoenen. </span><span class="verse"><sup id="Amos.2.7" class="v">7</sup>Jullie geven zwakke mensen nog een trap als ze al op de grond liggen. Jullie duwen mensen die om hulp vragen, opzij. En een zoon en een vader gaan naar <span class="highlight tooltipkeyword" data-keyword="1833" title="">bed</span> met hetzelfde meisje! Zo beledigen jullie mij.</span></p> 
  <p class="p"><span class="indent"></span><span class="verse"><sup id="Amos.2.8" class="v">8</sup>Jullie lopen in de tempel rond met mooie <span class="highlight tooltipkeyword" data-keyword="1633,1108,1175" title="">kleren</span> aan. Maar die <span class="highlight tooltipkeyword" data-keyword="1633,1108,1175" title="">kleren</span> hebben jullie gestolen! Jullie drinken <span class="highlight tooltipkeyword" data-keyword="1101" title="">wijn</span> in de tempel, maar die <span class="highlight tooltipkeyword" data-keyword="1101" title="">wijn</span> hebben jullie gekocht met gestolen geld.'</span></p> 
  <h3 class="s">De Heer heeft veel voor Israël gedaan</h3> 
  <p class="p"><span class="indent"></span><span class="verse"><sup id="Amos.2.9" class="v">9-10</sup>Dit zegt de Heer: 'Ik heb zo veel voor jullie gedaan. Ik heb jullie weggehaald uit Egypte. Ik heb jullie door de woestijn geleid, veertig jaar lang. Ik heb de Amorieten gedood. Ze waren zo groot en sterk als bomen, maar ik heb ze allemaal vernietigd. En toen konden jullie het land van de Amorieten in bezit nemen.</span></p> 
  <p class="p"><span class="indent"></span><span class="verse"><sup id="Amos.2.11" class="v">11</sup>Ik koos sommigen van jullie uit om <span class="highlight tooltipkeyword" data-keyword="1030,1035,1032,1033" title="">profeet</span> te worden. Anderen koos ik uit om mijn dienaar te worden. Die dienaren beloofden om nooit <span class="highlight tooltipkeyword" data-keyword="1101" title="">wijn</span> te drinken. Zo is het toch, Israëlieten? </span><span class="verse"><sup id="Amos.2.12" class="v">12</sup>Maar weet je wat jullie gedaan hebben? Jullie hebben tegen die mensen gezegd dat ze toch <span class="highlight tooltipkeyword" data-keyword="1101" title="">wijn</span> moesten drinken! En jullie hebben de <span class="highlight tooltipkeyword" data-keyword="1031" title="">profeten</span> verboden om als <span class="highlight tooltipkeyword" data-keyword="1030,1035,1032,1033" title="">profeet</span> te spreken!'</span></p> 
  <h3 class="s">Niemand zal ontsnappen</h3> 
  <p class="p"><span class="indent"></span><span class="verse"><sup id="Amos.2.13" class="v">13</sup>Dit zegt de Heer: 'Op een dag zal ik de aarde laten beven, de grond zal schudden onder jullie voeten. Zoals een wagen schudt die te vol geladen is.</span></p> 
  <p class="p"><span class="indent"></span><span class="verse"><sup id="Amos.2.14" class="v">14</sup>Dan kan niemand meer vluchten. Niemand is snel genoeg, niemand is sterk genoeg. Zelfs iemand die heel dapper is, zal sterven. </span><span class="verse"><sup id="Amos.2.15" class="v">15</sup>Ook wie een <span class="highlight tooltipkeyword" data-keyword="27,30" title="">pijl</span> en boog heeft, kan de strijd niet volhouden. Wie heel snel loopt, kan toch niet wegkomen. En wie op een paard rijdt, kan toch niet ontsnappen. </span><span class="verse"><sup id="Amos.2.16" class="v">16</sup>Ook de dapperste held laat alles achter om te vluchten. Zo zal het gaan als die dag komt!' Dat zegt de Heer.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Israël heeft veel misdaden gepleegd</h3> 
  <p class="p"><h1>3</h1><span class="verse"><sup id="Amos.3.1" class="v">1</sup>Volk van Israël, luister goed. De Heer zegt tegen jullie: 'Jullie zijn het volk dat ik uit Egypte bevrijd heb. </span><span class="verse"><sup id="Amos.3.2" class="v">2</sup>Er zijn veel volken in de wereld, maar alleen jullie heb ik uitgekozen. Toch hebben jullie veel misdaden gepleegd. Daarom zal ik jullie straffen.'</span></p> 
  <h3 class="s">Niets gebeurt zomaar</h3> 
  <p class="p"><span class="indent"></span><span class="verse"><sup id="Amos.3.3" class="v">3</sup>Twee mensen kunnen pas samen op <span class="highlight tooltipkeyword" data-keyword="1118" title="">reis</span> gaan, als ze elkaar eerst ontmoet hebben. </span><span class="verse"><sup id="Amos.3.4" class="v">4</sup>Een leeuw die op jacht is, brult alleen als hij iets gevangen heeft. En een leeuw in zijn hol brult pas als hij iets te eten heeft. </span><span class="verse"><sup id="Amos.3.5" class="v">5</sup>Je kunt alleen een vogel in een net vangen, als je er eerst voer in hebt gelegd. En een val klapt pas dicht als er een dier in zit. </span><span class="verse"><sup id="Amos.3.6" class="v">6</sup>De inwoners van een stad worden pas bang als het alarm klinkt. En er gebeurt alleen een ramp in een stad als de Heer dat wil.</span></p> 
  <p class="p"><span class="indent"></span><span class="verse"><sup id="Amos.3.7" class="v">7</sup>Zo is het met alles wat God, de Heer, doet: hij doet niets zomaar, zonder een plan. Dat plan heeft hij bekendgemaakt aan zijn <span class="highlight tooltipkeyword" data-keyword="1031" title="">profeten</span>. </span><span class="verse"><sup id="Amos.3.8" class="v">8</sup>En als God spreekt, moet een <span class="highlight tooltipkeyword" data-keyword="1030,1035,1032,1033" title="">profeet</span> zijn woorden wel doorgeven. Net zoals iedereen wel bang moet zijn voor een brullende leeuw.</span></p> 
  <h3 class="s">In Samaria worden mensen onderdrukt</h3> 
  <p class="p"><span class="indent"></span><span class="verse"><sup id="Amos.3.9" class="v">9-11</sup>Dit zegt God, de Heer: 'Ga naar de paleizen van de stad Asdod en ga naar Egypte. Stuur de mensen van Asdod en Egypte naar de bergen bij de stad Samaria. Dan zien ze hoe verschrikkelijk het is in die stad. De mensen worden er onderdrukt. Van eerlijke rechtspraak hebben ze daar nog nooit gehoord. En in de paleizen van de stad zijn ze altijd aan het stelen en moorden.'</span></p> 
  <p class="p"><span class="indent"></span>Daarom zegt de Heer: 'Samaria, de vijanden zullen van alle kanten op je afkomen. Dan worden je muren verwoest en je paleizen leeggeroofd.'<span class="verse"><sup id="Amos.3.12" class="v">12</sup>Dit zegt de Heer: 'Als een leeuw een schaap gepakt heeft, wat blijft er dan van over? De <span class="highlight tooltipkeyword" data-keyword="1115,92" title="">herder</span> kan het dier niet redden. Hij vindt alleen een paar botjes en een stuk van een oor terug.</span></p> 
  <p class="p"><span class="indent"></span>Zo zal het ook gaan met de Israëlieten in Samaria. Nu liggen ze nog lui op hun <span class="highlight tooltipkeyword" data-keyword="1833" title="">bed</span>. Ze zakken lekker achterover in de kussens. Maar ze zullen niet gered worden.'</p> 
  <p class="p"><span class="indent"></span></p> 
  <h3 class="s">De Israëlieten worden gestraft</h3> 
  <span class="verse"><sup id="Amos.3.13" class="v">13</sup>God, de Heer, de machtige God, zegt: 'Luister naar mijn woorden. Waarschuw de Israëlieten, het volk van <span class="highlight tooltipkeyword" data-keyword="1784" title="">Jakob</span>. </span> 
  <span class="verse"><sup id="Amos.3.14" class="v">14</sup>De dag komt dat ik de Israëlieten zal straffen voor hun misdaden. Ik zal hun <span class="highlight tooltipkeyword" data-keyword="1818" title="">altaren</span> in Betel vernielen, ik zal die <span class="highlight tooltipkeyword" data-keyword="1818" title="">altaren</span> aan stukken slaan. </span> 
  <span class="verse"><sup id="Amos.3.15" class="v">15</sup>Ik zal hun <span class="highlight tooltipkeyword" data-keyword="1173" title="">huizen</span> verwoesten, hun zomerhuizen en de <span class="highlight tooltipkeyword" data-keyword="1173" title="">huizen</span> waar ze in de winter wonen. En ook alle prachtige paleizen worden verwoest.' Dat zegt de Heer.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De vrouwen van Samaria zijn slecht</h3> 
  <p class="p"><h1>4</h1><span class="verse"><sup id="Amos.4.1" class="v">1-3</sup>De Heer zegt tegen de vrouwen in Samaria: 'Luister naar mijn woorden. Jullie lijken op vette <span class="highlight tooltipkeyword" data-keyword="1269" title="">koeien</span>, die de berg van Samaria kaalvreten. Jullie vertrappen zwakke mensen. Jullie mishandelen arme mensen. En intussen zeggen jullie tegen je man: 'Haal eens iets te drinken voor me!'</span></p> 
  <p class="p"><span class="indent"></span>Maar dat gaat snel veranderen. Dat staat vast, zo zeker als ik de <span class="highlight tooltipkeyword" data-keyword="1038" title="">heilige</span> God ben. Ik haal jullie daar weg, één voor één. Zoals iemand met een hengel vissen uit het water haalt, de één na de ander. Eén voor één worden jullie door de gaten in de muren van de stad naar buiten getrokken. En dan worden jullie meegenomen naar een onbekende plaats.'<span class="verse"><sup id="Amos.4.4" class="v">4-5</sup>De Heer zegt: 'Volk van Israël, kom naar de stad Betel, kom naar de stad Gilgal. Laat daar je slechte gedrag maar eens zien! Geef mij maar geschenken en breng mij offers. Laat iedereen maar weten hoe dankbaar jullie zijn. En vergeet niet overal te vertellen welke offers je vrijwillig brengt. Want jullie <span class="highlight tooltipkeyword" data-keyword="575" title="">offeren</span> toch zo graag?'</span></p> 
  <h3 class="s">Israël heeft niet naar God geluisterd</h3> 
  <p class="p"><span class="indent"></span><span class="verse"><sup id="Amos.4.6" class="v">6</sup>De Heer zegt: 'Ikzelf heb ervoor gezorgd dat jullie honger hadden. Nergens was er nog brood te krijgen, in geen enkele stad. Daar heb ik voor gezorgd. Maar jullie zijn niet bij mij teruggekomen!</span></p> 
  <p class="p"><span class="indent"></span><span class="verse"><sup id="Amos.4.7" class="v">7</sup>Ikzelf heb ervoor gezorgd dat het niet meer regende. Er viel geen regen toen het graan moest groeien. In de ene stad liet ik het wel regenen, maar in de andere stad niet. Op het ene veld viel wel regen, op het andere niet. En daar groeide ook niets meer. </span><span class="verse"><sup id="Amos.4.8" class="v">8</sup>De mensen liepen van stad naar stad, op zoek naar water. En ze bleven dorst hebben. Daar heb ik voor gezorgd. Maar jullie zijn niet bij mij teruggekomen!</span></p> 
  <p class="p"><span class="indent"></span><span class="verse"><sup id="Amos.4.9" class="v">9</sup>Ik heb ervoor gezorgd dat jullie koren niet kon groeien. Jullie tuinen en wijngaarden verdroogden. En sprinkhanen aten alle vruchten van de bomen op. Er was geen <span class="highlight tooltipkeyword" data-keyword="1102" title="">vijg</span> of olijf meer te vinden. Daar heb ik voor gezorgd. Maar jullie zijn niet bij mij teruggekomen!</span></p> 
  <p class="p"><span class="indent"></span><span class="verse"><sup id="Amos.4.10" class="v">10</sup>Ik stuurde jullie een dodelijke ziekte, dezelfde ziekte die ik ooit naar de Egyptenaren stuurde. Jullie zonen werden door de vijand gedood, en jullie paarden werden gestolen. De stank van de doden in jullie leger was overal te ruiken. Daar heb ik voor gezorgd. Maar jullie zijn niet bij mij teruggekomen!</span></p> 
  <p class="p"><span class="indent"></span><span class="verse"><sup id="Amos.4.11" class="v">11</sup>Ik heb jullie steden verwoest, zoals ik vroeger Sodom en Gomorra verwoest heb. Wat er overbleef, leek op een stuk zwart hout dat uit het vuur gehaald is. Daar heb ik voor gezorgd. Maar jullie zijn niet bij mij teruggekomen!</span></p> 
  <p class="p"><span class="indent"></span><span class="verse"><sup id="Amos.4.12" class="v">12</sup>Daarom zal ik jullie straffen, volk van Israël. Dat gaat zeker gebeuren. Bereid je er maar op voor. Jullie zullen tegenover mij komen te staan, tegenover jullie God!'</span></p> 
  <p class="p"><span class="indent"></span></p> 
  <h3 class="s">God heeft alles gemaakt</h3> 
  <span class="verse"><sup id="Amos.4.13" class="v">13</sup>God heeft de bergen gemaakt en de wind.<p class="q">Hij heeft de mensen zijn plannen verteld.</p><p class="q">Hij kan het ochtendlicht weer donker maken.</p><p class="q">Hij verschijnt op de hoogste bergen.</p><p class="q">Zijn naam is: Heer, machtige God.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Amos maakt een klaaglied over Israël</h3> 
  <p class="p"><h1>5</h1><span class="verse"><sup id="Amos.5.1" class="v">1</sup>Volk van Israël, luister naar het lied dat ik gemaakt heb. Het is een klaaglied en het gaat over jullie:</span></p> 
  <p class="b"></p> 
  <span class="verse"><p class="q"><span class="verse"><sup id="Amos.5.2" class="v">2</sup>'Israël, je ligt verslagen op de grond,</span></p><p class="q">je kunt niet meer opstaan.</p><p class="q">Je ligt op de grond,</p><p class="q">en niemand helpt je overeind.'</p><p class="b"></p></span> 
  <p class="p"><span class="indent"></span><span class="verse"><sup id="Amos.5.3" class="v">3</sup>God, de Heer, zegt tegen Israël: 'Zo zullen jullie verslagen worden. Als er uit een stad duizend mannen <span class="highlight tooltipkeyword" data-keyword="8" title="">oorlog</span> gaan voeren, komen er maar honderd terug. En als er honderd mannen <span class="highlight tooltipkeyword" data-keyword="8" title="">oorlog</span> gaan voeren, komen er maar tien terug.'</span></p> 
  <h3 class="s">Wie God zoekt, zal leven</h3> 
  <p class="p"><span class="indent"></span><span class="verse"><sup id="Amos.5.4" class="v">4</sup>Dit zegt God, de Heer, tegen het volk van Israël: 'Als jullie mij zoeken, zullen jullie leven. </span><span class="verse"><sup id="Amos.5.5" class="v">5</sup>Maar zoek mij niet in de <span class="highlight tooltipkeyword" data-keyword="1038" title="">heilige</span> plaatsen. Niet in Betel, niet in Gilgal, en ook niet in Berseba. Want de inwoners van Gilgal worden weggehaald, en Betel wordt een plaats vol ongeluk.</span></p> 
  <p class="p"><span class="indent"></span><span class="verse"><sup id="Amos.5.6" class="v">6</sup>Alleen als jullie mij zoeken, zullen jullie leven. Maar als jullie mij niet zoeken, dan zal ik komen met een vuur. Dat vuur zal jullie land verwoesten en het zal Betel verwoesten. Er is niemand die dat vuur kan doven.</span></p> 
  <p class="p"><span class="indent"></span><span class="verse"><sup id="Amos.5.7" class="v">7</sup>Ik straf jullie, want jullie veranderen recht in <span class="highlight tooltipkeyword" data-keyword="1711,1710" title="">onrecht</span>. En jullie haten eerlijke rechters.'</span></p> 
  <h3 class="s">God heeft alles gemaakt</h3> 
  <span class="verse"><p class="q"><span class="verse"><sup id="Amos.5.8" class="v">8-9</sup>God heeft de sterren gemaakt,</span></p><p class="q">alle sterrenbeelden heeft hij gevormd.</p><p class="q">Het donker van de nacht verandert hij in ochtendlicht,</p><p class="q">en 's avonds maakt hij van de dag weer nacht.</p><p class="q">Uit het water van de zee maakt hij de regen,</p><p class="q">en hij laat die neerkomen op de aarde.</p><p class="q">Onverwachts stuurt hij de bliksem,</p><p class="q">hij treft daarmee de sterke steden.</p><p class="q">Zijn naam is: Heer.</p><h3 class="s">Israël onderdrukt arme mensen</h3></span> 
  <p class="p"><span class="indent"></span><span class="verse"><sup id="Amos.5.10" class="v">10</sup>De Heer zegt: 'Er zijn eerlijke mensen in de stad. Maar jullie hebben geen respect voor hen. Er zijn mensen die de waarheid spreken. Maar jullie hebben een hekel aan hen. </span><span class="verse"><sup id="Amos.5.11" class="v">11</sup>Jullie onderdrukken arme mensen, en pakken hun koren af.</span></p> 
  <p class="p"><span class="indent"></span>Daarom straf ik jullie. Jullie hebben <span class="highlight tooltipkeyword" data-keyword="1173" title="">huizen</span> gebouwd, maar jullie zullen er niet in wonen. Jullie hebben mooie wijngaarden aangelegd, maar jullie zullen er geen <span class="highlight tooltipkeyword" data-keyword="1101" title="">wijn</span> van drinken.<span class="verse"><sup id="Amos.5.12" class="v">12</sup>Ik weet hoe slecht jullie je gedragen hebben. Jullie misdaden zijn niet te tellen. Jullie maken het leven voor eerlijke mensen onmogelijk. Jullie laten je omkopen. En jullie geven arme mensen geen eerlijk proces.'</span></p> 
  <p class="p"><span class="indent"></span><span class="verse"><sup id="Amos.5.13" class="v">13</sup>Ja, het is een slechte tijd. Wie dat begrijpt, die kan maar beter zwijgen.</span></p> 
  <h3 class="s">Israël moet doen wat goed is</h3> 
  <p class="p"><span class="indent"></span><span class="verse"><sup id="Amos.5.14" class="v">14</sup>Doe wat goed is, en niet wat slecht is. Want dan zullen jullie echt leven. Jullie zeggen vaak: 'God is bij ons.' Maar alleen als jullie doen wat goed is, zal de Heer, de machtige God, echt bij jullie zijn.</span></p> 
  <p class="p"><span class="indent"></span><span class="verse"><sup id="Amos.5.15" class="v">15</sup>Je moet haten wat slecht, en je moet <span class="highlight tooltipkeyword" data-keyword="1056" title="">liefhebben</span> wat goed is. Zorg dat er weer eerlijke rechters zijn. Misschien zal de Heer, de machtige God, dan medelijden hebben met de kleine groep die er van jullie nog over is.</span></p> 
  <h3 class="s">Israël zal klagen en jammeren</h3> 
  <p class="p"><span class="indent"></span><span class="verse"><sup id="Amos.5.16" class="v">16-17</sup>Dit zegt God, de Heer, de machtige God: 'Als ik door het land ga om jullie te straffen, zal er overal verdriet zijn. Jullie zullen klagen en jammeren op alle pleinen en in alle straten. De boeren worden van het land gehaald om te klagen over hun doden. Mensen die een klaaglied kennen, worden gehaald om te komen <span class="highlight tooltipkeyword" data-keyword="1119" title="">rouwen</span>. Ook in de wijngaarden zal niemand meer vrolijk zijn, iedereen heeft verdriet.'</span></p> 
  <p class="p"><span class="indent"></span><span class="verse"><sup id="Amos.5.18" class="v">18</sup>Jullie verlangen naar de dag dat de Heer komt. Maar wat zal die dag brengen? Alleen donker en geen licht. </span><span class="verse"><sup id="Amos.5.19" class="v">19</sup>Het is een verschrikkelijke dag! Alsof je op de vlucht bent voor een leeuw en dan aangevallen wordt door een beer. En als je dan aan de beer ontsnapt bent, word je in je huis gebeten door een giftige slang. </span><span class="verse"><sup id="Amos.5.20" class="v">20</sup>De <span class="highlight tooltipkeyword" data-keyword="1037,1036,1046" title="">dag van de Heer</span> zal donker zijn, zonder licht. Donker als de nacht, zonder enige glans.</span></p> 
  <h3 class="s">De Heer haat de feesten van Israël</h3> 
  <p class="p"><span class="indent"></span><span class="verse"><sup id="Amos.5.21" class="v">21</sup>De Heer zegt: 'Ik haat jullie feesten. Ik wil er niets mee te maken hebben. </span><span class="verse"><sup id="Amos.5.22" class="v">22</sup>De offers die jullie brengen, wil ik niet. Al jullie offers, ik kijk er niet naar. </span><span class="verse"><sup id="Amos.5.23" class="v">23</sup>Val me niet lastig met muziek en liedjes. Ik wil jullie harpen niet horen. </span><span class="verse"><sup id="Amos.5.24" class="v">24</sup>Zorg liever dat er weer eerlijke rechters komen. Dat moet net zo gewoon zijn als dat er water door een rivier stroomt.'</span></p> 
  <p class="p"><span class="indent"></span><span class="verse"><sup id="Amos.5.25" class="v">25</sup>De Heer zegt: 'Volk van Israël, veertig jaar lang hebben jullie mij offers gebracht in de woestijn. </span><span class="verse"><sup id="Amos.5.26" class="v">26</sup>Maar toen liepen jullie nog niet rond met zelfgemaakte beelden van afgoden. Met het beeld van de god Sakkut, die jullie vereren als koning. Of met het beeld van Kewan, de ster die jullie als een god vereren.</span></p> 
  <p class="p"><span class="indent"></span><span class="verse"><sup id="Amos.5.27" class="v">27</sup>Wacht maar! Ik zal jullie uit Israël weghalen en naar een plaats brengen ver voorbij de stad Damascus.'</span></p> 
  <p class="p"><span class="indent"></span>Dat zegt de Heer. Zijn naam is: machtige God.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De leiders maken zich geen zorgen</h3> 
  <p class="p"><h1>6</h1><span class="verse"><sup id="Amos.6.1" class="v">1</sup>Leiders van Israël, jullie maken je nergens zorgen over, daar op de berg Sion. Jullie denken dat jullie veilig zijn op de berg van de stad Samaria. Jullie denken dat jullie volk het beste is van alle volken. En bij zulke leiders komen de Israëlieten raad vragen!</span></p> 
  <p class="p"><span class="indent"></span>Maar het loopt slecht met jullie af!<span class="verse"><sup id="Amos.6.2" class="v">2</sup>Ga maar eens kijken in de stad Kalne. Breng maar eens een bezoek aan de grote stad Hamat. Kijk maar eens hoe het afgelopen is met Gat, de stad waar de <span class="highlight tooltipkeyword" data-keyword="1764" title="">Filistijnen</span> wonen. Jullie denken toch niet dat jullie land sterker is? Of dat jullie gebied veel groter is?</span></p> 
  <p class="p"><span class="indent"></span><span class="verse"><sup id="Amos.6.3" class="v">3</sup>Het loopt slecht met jullie af! Jullie denken dat de dag dat jullie gestraft worden, nog ver weg is. Maar door jullie misdaden komt die dag juist dichterbij.</span></p> 
  <h3 class="s">De leiders doen niets voor het volk</h3> 
  <p class="p"><span class="indent"></span><span class="verse"><sup id="Amos.6.4" class="v">4</sup>Jullie liggen maar op <span class="highlight tooltipkeyword" data-keyword="1833" title="">bed</span>, jullie zitten lui op de bank. Jullie eten lekker vlees, vlees van de beste dieren. </span><span class="verse"><sup id="Amos.6.5" class="v">5</sup>Jullie schreeuwen en maken muziek. Jullie doen alsof je net zo goed muziek kunt maken als koning <span class="highlight tooltipkeyword" data-keyword="1718" title="">David</span> zelf! </span><span class="verse"><sup id="Amos.6.6" class="v">6</sup>Jullie drinken <span class="highlight tooltipkeyword" data-keyword="1101" title="">wijn</span> uit grote <span class="highlight tooltipkeyword" data-keyword="1096" title="">bekers</span>. Jullie verwennen jezelf met de lekkerste geurtjes. En dat het volk van Israël pijn heeft, dat maakt jullie niets uit.</span></p> 
  <p class="p"><span class="indent"></span><span class="verse"><sup id="Amos.6.7" class="v">7</sup>Maar nu is het afgelopen met lui zijn en feesten. Jullie worden het eerst van allemaal weggehaald en naar een ver land gebracht.</span></p> 
  <h3 class="s">Niemand in Israël zal veilig zijn</h3> 
  <p class="p"><span class="indent"></span><span class="verse"><sup id="Amos.6.8" class="v">8</sup>God, de Heer, de machtige God, zegt: 'Volk van Israël, ik heb genoeg van jullie trots. Ik heb genoeg van jullie paleizen. Daarom zorg ik ervoor dat jullie vijanden de baas zullen zijn over Samaria en over alle inwoners van die stad. Mijn besluit staat vast!'</span></p> 
  <p class="p"><span class="indent"></span><span class="verse"><sup id="Amos.6.9" class="v">9</sup>Misschien denken er dan tien mensen dat ze een veilige plek gevonden hebben. Maar ook die tien zullen sterven. </span><span class="verse"><sup id="Amos.6.10" class="v">10</sup>Misschien komt er iemand naar een huis om het dode lichaam van een familielid weg te halen. Hij wil het verbranden. Hij zal dan vragen aan een ander die nog in het huis is: 'Is er bij jou nog iemand in leven?' En die ander zal zeggen: 'Nee, maar wees stil! Noem de naam van de Heer niet. </span><span class="verse"><sup id="Amos.6.11" class="v">11</sup>Want de Heer hoeft maar één bevel te geven en alle <span class="highlight tooltipkeyword" data-keyword="1173" title="">huizen</span> worden aan stukken geslagen.'</span></p> 
  <h3 class="s">Israël verandert recht in <span class="highlight tooltipkeyword" data-keyword="1711,1710" title="">onrecht</span></h3> 
  <p class="p"><span class="indent"></span><span class="verse"><sup id="Amos.6.12" class="v">12</sup>Paarden kunnen niet over rotsen rennen. En het is onmogelijk om van rotsen vruchtbaar land te maken. Maar jullie doen wat onmogelijk is. Jullie veranderen recht in <span class="highlight tooltipkeyword" data-keyword="1711,1710" title="">onrecht</span>. En eerlijk gedrag willen jullie niet belonen.</span></p> 
  <p class="p"><span class="indent"></span><span class="verse"><sup id="Amos.6.13" class="v">13-14</sup>God, de machtige Heer, zegt: 'Jullie zijn blij met de verovering van de stad Lo-Debar. Jullie beweren dat jullie de stad Karnaïm op eigen kracht veroverd hebben. Maar ik stuur een volk op jullie af. Dat volk zal jullie overal in het land onderdrukken, van het noorden tot het zuiden.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Amos droomt over de toekomst</h2> 
  <h3 class="s">Amos droomt over sprinkhanen</h3> 
  <p class="p"><h1>7</h1><span class="verse"><sup id="Amos.7.1" class="v">1-2</sup>God, de Heer, liet mij in een <span class="highlight tooltipkeyword" data-keyword="1047,1048" title="">droom</span> iets zien. Ik zag dat hij heel veel sprinkhanen liet komen. Die sprinkhanen wilden het laatste koren opeten. Dat is het koren dat nog groeit als er al gemaaid is voor de koning. De sprinkhanen stonden klaar om het hele land kaal te vreten.</span></p> 
  <p class="p"><span class="indent"></span>Toen zei ik: 'Heer, mijn God! Hoe kan uw volk zo in leven blijven? Het is maar een heel klein volk. Blijf toch niet kwaad op hen.'<span class="verse"><sup id="Amos.7.3" class="v">3</sup>En de Heer kreeg spijt. 'Het zal niet gebeuren,' zei hij.</span></p> 
  <h3 class="s">Amos droomt over vuur</h3> 
  <p class="p"><span class="indent"></span><span class="verse"><sup id="Amos.7.4" class="v">4</sup>God, de Heer, liet mij in een <span class="highlight tooltipkeyword" data-keyword="1047,1048" title="">droom</span> nog iets zien. Ik zag dat hij een groot vuur liet komen om het land te straffen. Het vuur was zo sterk dat het hele land verwoest zou worden, en dat al het water op de aarde zou opdrogen.</span></p> 
  <p class="p"><span class="indent"></span><span class="verse"><sup id="Amos.7.5" class="v">5</sup>Toen zei ik: 'Heer, mijn God! Hoe kan uw volk zo in leven blijven? Het is maar een heel klein volk. Houd er toch mee op!'</span></p> 
  <p class="p"><span class="indent"></span><span class="verse"><sup id="Amos.7.6" class="v">6</sup>En de Heer kreeg spijt. 'Ook dit zal niet gebeuren,' zei hij.</span></p> 
  <h3 class="s">Amos droomt over lood</h3> 
  <p class="p"><span class="indent"></span><span class="verse"><sup id="Amos.7.7" class="v">7</sup>God, de Heer, liet mij in een <span class="highlight tooltipkeyword" data-keyword="1047,1048" title="">droom</span> nog iets zien. Ik zag dat hij bij een muur stond, een muur van lood. Hij had iets in zijn hand dat ook van lood gemaakt was.</span></p> 
  <p class="p"><span class="indent"></span><span class="verse"><sup id="Amos.7.8" class="v">8</sup>De Heer vroeg me: 'Wat zie je, Amos?' En ik zei: 'Ik zie lood.' Hij zei: 'Ik zal mijn volk Israël een zware last laten dragen, een last zo zwaar als lood. Ik zal Israël straffen. Ik zal niet langer wachten. </span><span class="verse"><sup id="Amos.7.9" class="v">9</sup>De plaatsen waar mijn volk offers brengt, zal ik verwoesten. De tempels zal ik afbreken. En ik zal de nakomelingen van koning Jerobeam laten sterven in de <span class="highlight tooltipkeyword" data-keyword="8" title="">oorlog</span>.'</span></p> 
  <h3 class="s">Amasja zegt slechte dingen over Amos</h3> 
  <p class="p"><span class="indent"></span><span class="verse"><sup id="Amos.7.10" class="v">10</sup>Amasja, een <span class="highlight tooltipkeyword" data-keyword="588,989" title="">priester</span> in Betel, hoorde wat Amos gezegd had. Hij vertelde dat door aan Jerobeam, de koning van Israël. Hij liet de koning weten: 'Amos vertelt slechte dingen over u tegen de Israëlieten. Zijn woorden hebben te veel invloed op de mensen. Hij brengt onrust in het land. </span><span class="verse"><sup id="Amos.7.11" class="v">11</sup>Hij zegt dat u zult sterven in de <span class="highlight tooltipkeyword" data-keyword="8" title="">oorlog</span>. En dat de Israëlieten meegenomen zullen worden naar een ver land.'</span></p> 
  <p class="p"><span class="indent"></span><span class="verse"><sup id="Amos.7.12" class="v">12</sup>Toen zei Amasja tegen Amos: 'Ga weg, jij! Ga maar naar Juda. Daar kun je ook je brood verdienen als <span class="highlight tooltipkeyword" data-keyword="1030,1035,1032,1033" title="">profeet</span>. </span><span class="verse"><sup id="Amos.7.13" class="v">13</sup>Hier in Betel ben je niet langer welkom. Want hier is de tempel van de koning, de belangrijkste tempel van het land.'</span></p> 
  <h3 class="s">Amos reageert</h3> 
  <p class="p"><span class="indent"></span><span class="verse"><sup id="Amos.7.14" class="v">14</sup>Maar Amos zei tegen Amasja: 'Je vergist je. Ik ben geen <span class="highlight tooltipkeyword" data-keyword="1030,1035,1032,1033" title="">profeet</span> van beroep. Ik ben een boer, met <span class="highlight tooltipkeyword" data-keyword="1269,1227" title="">schapen</span> en <span class="highlight tooltipkeyword" data-keyword="1269" title="">koeien</span> en vijgenbomen. </span><span class="verse"><sup id="Amos.7.15" class="v">15</sup>Maar de Heer heeft me weggehaald bij mijn <span class="highlight tooltipkeyword" data-keyword="1269,1227" title="">schapen</span> en <span class="highlight tooltipkeyword" data-keyword="1269" title="">koeien</span>. Hij heeft tegen me gezegd: 'Je moet naar mijn volk Israël gaan. Je moet als <span class="highlight tooltipkeyword" data-keyword="1030,1035,1032,1033" title="">profeet</span> tegen mijn volk spreken.'</span></p> 
  <p class="p"><span class="indent"></span><span class="verse"><sup id="Amos.7.16" class="v">16-17</sup>En nu zeg jij, Amasja, dat ik geen <span class="highlight tooltipkeyword" data-keyword="1030,1035,1032,1033" title="">profeet</span> mag zijn. Jij zegt dat ik niet tegen het volk van Israël mag spreken. Maar luister goed naar de woorden van de Heer: De Heer zal je straffen. Je vrouw moet in de stad leven als een <span class="highlight tooltipkeyword" data-keyword="88" title="">hoer</span>. Je kinderen zullen sterven in de <span class="highlight tooltipkeyword" data-keyword="8" title="">oorlog</span>. De grond die van jou is, zul je kwijtraken. Je zult sterven in een land dat je niet kent. En het volk van Israël zal weggehaald worden. Ze zullen naar een ver land gebracht worden.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Amos droomt over rijpe vruchten</h3> 
  <p class="p"><h1>8</h1><span class="verse"><sup id="Amos.8.1" class="v">1</sup>God, de Heer, liet mij in een <span class="highlight tooltipkeyword" data-keyword="1047,1048" title="">droom</span> nog iets zien. Ik zag een mand met rijpe vruchten.</span></p> 
  <p class="p"><span class="indent"></span><span class="verse"><sup id="Amos.8.2" class="v">2-3</sup>De Heer vroeg mij: 'Wat zie je, Amos?' En ik zei: 'Ik zie een mand met rijpe vruchten.' God zei: 'Ook voor mijn volk Israël is de tijd rijp. De dag komt dat ik Israël zal straffen. Ik wacht niet langer. Er zal in de tempel alleen nog maar gehuild worden. Want overal liggen doden. Overal zijn de dode lichamen neergegooid. En overal wordt het doodstil!'</span></p> 
  <h3 class="s">Arme mensen worden bedrogen</h3> 
  <p class="p"><span class="indent"></span><span class="verse"><sup id="Amos.8.4" class="v">4</sup>God, de Heer, zegt: 'Luister goed, Israëlieten! Jullie doen arme mensen kwaad, mensen die zich niet kunnen verdedigen.</span></p> 
  <p class="p"><span class="indent"></span><span class="verse"><sup id="Amos.8.5" class="v">5</sup>Jullie zeggen: 'Wanneer is deze feestdag voorbij? Dan kunnen we weer geld verdienen. Is de sabbat nu nog niet afgelopen? Dan kunnen we weer graan gaan verkopen.' Jullie vragen te veel geld. Jullie gebruiken oneerlijke <span class="highlight tooltipkeyword" data-keyword="1018" title="">gewichten</span>. </span><span class="verse"><sup id="Amos.8.6" class="v">6</sup>Jullie verkopen slecht graan. En jullie laten arme mensen als slaven werken voor een klein beetje geld, of voor een paar schoenen.</span></p> 
  <p class="p"><span class="indent"></span><span class="verse"><sup id="Amos.8.7" class="v">7</sup>Nooit zal ik vergeten wat jullie gedaan hebben. Dat beloof ik, de God waar jullie zo trots op zijn. </span><span class="verse"><sup id="Amos.8.8" class="v">8</sup>Omdat jullie verschrikkelijke dingen gedaan hebben, zal de aarde beven. De aarde zal omhoogkomen als het water in een rivier. Net zoals het water in de rivier de <span class="highlight tooltipkeyword" data-keyword="1160" title="">Nijl</span> omhoogkomt en weer daalt. En de mensen op aarde zullen erg bedroefd zijn.'</span></p> 
  <h3 class="s">Er komt duisternis</h3> 
  <p class="p"><span class="indent"></span><span class="verse"><sup id="Amos.8.9" class="v">9</sup>God, de Heer, zegt: 'Als die dag komt, laat ik midden op de dag de zon ondergaan. Dan wordt het overal donker. </span><span class="verse"><sup id="Amos.8.10" class="v">10</sup>Dan maak ik van elk feest een <span class="highlight tooltipkeyword" data-keyword="1822" title="">begrafenis</span>. Ik verander vrolijke liedjes in droevige liedjes. Van verdriet lopen jullie dan rond in donkere <span class="highlight tooltipkeyword" data-keyword="1633,1108" title="">kleren</span> en met kaalgeschoren hoofden. Jullie zullen net zo verdrietig zijn als iemand die zijn enige kind verloren heeft.</span></p> 
  <p class="p"><span class="indent"></span>Zo zal die dag eindigen, vol verdriet.'<span class="verse"><sup id="Amos.8.11" class="v">11</sup>God, de Heer, zegt: 'Er komen dagen dat alle mensen in het land honger en dorst hebben. Niet omdat de mensen verlangen naar brood en water, maar omdat ze verlangen naar mijn woorden. </span><span class="verse"><sup id="Amos.8.12" class="v">12</sup>Overal zullen ze op zoek gaan naar mijn woorden. Ze lopen van het zuiden naar het westen, en van het noorden naar het oosten. Overal zoeken ze mijn woorden, maar ze vinden die niet. </span><span class="verse"><sup id="Amos.8.13" class="v">13</sup>Zelfs sterke meisjes en jongens zullen sterven van verlangen naar mijn woorden.</span></p> 
  <p class="p"><span class="indent"></span><span class="verse"><sup id="Amos.8.14" class="v">14</sup>Het zal slecht aflopen met mensen die in afgoden geloven. Mensen die iets beloven aan de afgoden van de steden Samaria, Dan of Berseba. Die mensen zullen vallen en niet meer opstaan.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Amos droomt dat de tempel instort</h3> 
  <p class="p"><h1>9</h1><span class="verse"><sup id="Amos.9.1" class="v">1</sup>Opnieuw zag ik iets in een <span class="highlight tooltipkeyword" data-keyword="1047,1048" title="">droom</span>. Ik zag de Heer bij het <span class="highlight tooltipkeyword" data-keyword="1818" title="">altaar</span> in de tempel staan. Hij zei: 'Breek de tempel af. Sla op de balken. Laat het hele gebouw schudden en beven. Laat de stenen neervallen op de hoofden van de mensen. Iedereen die dan nog leeft, zal ik zelf doden. Niemand kan vluchten. Niemand kan wegkomen.</span></p> 
  <p class="p"><span class="indent"></span><span class="verse"><sup id="Amos.9.2" class="v">2</sup>Wie wegkruipt, haal ik weer terug. Ook als hij zich diep onder de aarde verstopt, en ook als hij tot hoog in de hemel klimt. </span><span class="verse"><sup id="Amos.9.3" class="v">3</sup>Wie zich verstopt, zal ik toch vinden. Ik zal hem terughalen. Ook als hij op de top van de berg Karmel zit. En als hij op de bodem van de zee zit, dan stuur ik een slang om hem te bijten. </span><span class="verse"><sup id="Amos.9.4" class="v">4</sup>Wie meegenomen wordt door de vijand, zal ik toch vinden. Hij zal gedood worden.</span></p> 
  <p class="p"><span class="indent"></span>Ik blijf letten op wat de Israëlieten doen. Dat doe ik niet om hen te helpen, maar om hen te straffen.'<span class="verse"><sup id="Amos.9.5" class="v">5</sup>God, de Heer, is een machtige God.</span></p> 
  <p class="q">Als hij de aarde aanraakt, dan beeft ze.</p> 
  <p class="q">De mensen die op de aarde wonen, huilen.</p> 
  <p class="q">De aarde komt omhoog en daalt weer,</p> 
  <p class="q">net als het water in de <span class="highlight tooltipkeyword" data-keyword="1160" title="">Nijl</span>, de rivier van Egypte.</p> 
  <span class="verse"><p class="q"><span class="verse"><sup id="Amos.9.6" class="v">6</sup>God heeft zijn woning gebouwd in de hemel,</span></p><p class="q">en die hemel steunt op de aarde.</p><p class="q">God laat het water van de zee opstijgen,</p><p class="q">en hij laat het weer neerkomen op de aarde.</p><p class="q">Zijn naam is: Heer.</p><h3 class="s">Slechte Israëlieten worden gestraft</h3></span> 
  <p class="p"><span class="indent"></span><span class="verse"><sup id="Amos.9.7" class="v">7</sup>De Heer zegt tegen de Israëlieten: 'Zijn jullie beter dan andere volken? Beter dan de Nubiërs? Ik heb jullie bevrijd uit Egypte, maar ik heb ook andere volken bevrijd. De <span class="highlight tooltipkeyword" data-keyword="1764" title="">Filistijnen</span> heb ik bevrijd uit Kreta. De Arameeërs heb ik bevrijd uit Kir.'</span></p> 
  <p class="p"><span class="indent"></span><span class="verse"><sup id="Amos.9.8" class="v">8</sup>God, de Heer, zegt: 'Ik zie wat de Israëlieten doen, ik zie hoe slecht ze zijn. Ik zal ze laten verdwijnen van de aarde. Maar niet alle Israëlieten zullen sterven.</span></p> 
  <p class="p"><span class="indent"></span><span class="verse"><sup id="Amos.9.9" class="v">9</sup>Ik zal zorgen dat de Israëlieten bij andere volken moeten leven. Ze zullen door elkaar geschud worden, net zoals zand geschud wordt in een <span class="highlight tooltipkeyword" data-keyword="77,1155,1013,1124" title="">zeef</span>. De steentjes blijven in de <span class="highlight tooltipkeyword" data-keyword="77,1155,1013,1124" title="">zeef</span> liggen. </span><span class="verse"><sup id="Amos.9.10" class="v">10</sup>Dat zijn de mensen van mijn volk die kwaad doen. Zij zullen sterven in de <span class="highlight tooltipkeyword" data-keyword="8" title="">oorlog</span>. Ook al denken ze: God zorgt er wel voor dat <span class="highlight tooltipkeyword" data-keyword="1711,1710" title="">het kwaad</span> ons niet treft, hij zorgt er wel voor dat <span class="highlight tooltipkeyword" data-keyword="1711,1710" title="">het kwaad</span> ver weg blijft.'</span></p> 
  <h3 class="s">Er komt een nieuwe tijd</h3> 
  <p class="p"><span class="indent"></span><span class="verse"><sup id="Amos.9.11" class="v">11</sup>De Heer zegt: 'Er komt een nieuwe tijd. Het koninkrijk van <span class="highlight tooltipkeyword" data-keyword="1718" title="">David</span> lijkt nu op een huis dat oud en zwak is. Maar ik zal het weer sterk maken, zoals je de <span class="highlight tooltipkeyword" data-keyword="35,1088" title="">muren</span> van een huis weer opbouwt. Dan zal dat koninkrijk weer even groot zijn als vroeger. </span><span class="verse"><sup id="Amos.9.12" class="v">12</sup>De Israëlieten zullen steeds meer land krijgen. Ze zullen de rest van het land van de Edomieten veroveren. En ook het land van de volken die vroeger bij mij hoorden.'</span></p> 
  <h3 class="s">Een tijd van vrede en geluk</h3> 
  <p class="p"><span class="indent"></span><span class="verse"><sup id="Amos.9.13" class="v">13</sup>De Heer zegt: 'Er komt een nieuwe tijd. In die tijd kan er meteen gemaaid worden na het <span class="highlight tooltipkeyword" data-keyword="1121" title="">ploegen</span>. En na het <span class="highlight tooltipkeyword" data-keyword="1121,67" title="">zaaien</span> kan er meteen geoogst worden. Op de heuvels zal veel koren groeien, en op de bergen zullen wijngaarden zijn vol <span class="highlight tooltipkeyword" data-keyword="1110" title="">druiven</span>.</span></p> 
  <p class="p"><span class="indent"></span><span class="verse"><sup id="Amos.9.14" class="v">14</sup>Ik zal zorgen dat er een nieuwe tijd komt voor mijn volk Israël. Ze zullen nieuwe steden bouwen en daar gaan wonen. Ze zullen wijngaarden planten en zelf de <span class="highlight tooltipkeyword" data-keyword="1101" title="">wijn</span> daarvan drinken. Ze zullen tuinen aanleggen en zelf de vruchten daaruit eten. </span><span class="verse"><sup id="Amos.9.15" class="v">15</sup>Ik zal de Israëlieten een vaste plek geven in hun land. Dan worden ze nooit meer weggejaagd uit het land dat ik hun gegeven heb.'</span></p> 
  <br> 
   
 </div> 
</div>