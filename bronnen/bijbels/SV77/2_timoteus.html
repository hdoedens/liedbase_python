<div class="bibletext"> 
 <div id="scroller"> 
  <h3 class="s">Opschrift en groet</h3> 
  <p class="p"><h1>1</h1><span class="verse"><sup id="2Tim.1.1" class="v">1</sup><span class="highlight tooltipkeyword" data-keyword="1794" title="">Paulus</span>, een apostel van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, door de wil van God, naar de <span class="highlight tooltipkeyword" data-keyword="1702" title="">belofte</span> des levens, dat in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is,</span></p> 
  <p class="p"><span class="indent"></span><span class="verse"><sup id="2Tim.1.2" class="v">2</sup>Aan Timótheüs, <span class="add">mijn</span> geliefde zoon: <span class="highlight tooltipkeyword" data-keyword="719,1645" title="">genade</span>, <span class="highlight tooltipkeyword" data-keyword="1051,1053" title="">barmhartigheid</span>, vrede zij <span class="add">u</span> van God de Vader, en <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, onze Heere.</span></p> 
  <h3 class="s">Vermaning tot standvastigheid in het geloof</h3> 
  <p class="p"><span class="indent"></span><span class="verse"><sup id="2Tim.1.3" class="v">3</sup>Ik dank God, Wien ik dien van <span class="add">mijn</span> voorouders aan in een <span class="highlight tooltipkeyword" data-keyword="1691,1690,1694,1699,1698" title="">rein</span> geweten, gelijk ik zonder ophouden u gedachtig ben in mijn gebeden nacht en dag;</span></p> 
  <p class="p"><span class="indent"></span><span class="verse"><sup id="2Tim.1.4" class="v">4</sup>Zeer begerig zijnde om u te zien, als ik gedenk aan uw tranen, opdat ik met blijdschap moge vervuld worden;</span></p> 
  <p class="p"><span class="indent"></span><span class="verse"><sup id="2Tim.1.5" class="v">5</sup>Als ik mij in gedachtenis breng het ongeveinsd geloof, dat in u is, hetwelk eerst gewoond heeft in uw grootmoeder Loïs, en in uw moeder Euníce; en ik ben verzekerd, dat het ook in u <span class="add">woont</span>.</span></p> 
  <p class="p"><span class="indent"></span><span class="verse"><sup id="2Tim.1.6" class="v">6</sup>Om welke oorzaak ik u indachtig maak, dat gij opwekt de gave Gods, die in u is, door de oplegging mijner handen.</span></p> 
  <p class="p"><span class="indent"></span><span class="verse"><sup id="2Tim.1.7" class="v">7</sup>Want God heeft ons niet gegeven een geest der vreesachtigheid, maar der kracht, en der <span class="highlight tooltipkeyword" data-keyword="1054,1056" title="">liefde</span>, en der gematigdheid.</span></p> 
  <p class="p"><span class="indent"></span><span class="verse"><sup id="2Tim.1.8" class="v">8</sup>Schaam u dan niet voor het getuigenis van onze Heere, noch voor mij, die Zijn gevangene ben; maar lijd verdrukkingen met het Evangelie, naar de kracht Gods;</span></p> 
  <p class="p"><span class="indent"></span><span class="verse"><sup id="2Tim.1.9" class="v">9</sup>Die ons heeft zalig gemaakt, en geroepen met een <span class="highlight tooltipkeyword" data-keyword="1038" title="">heilige</span> roeping; niet naar onze werken, maar naar Zijn eigen voornemen en <span class="highlight tooltipkeyword" data-keyword="719,1645" title="">genade</span>, die ons gegeven is in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, vóór de tijden der eeuwen;</span></p> 
  <p class="p"><span class="indent"></span><span class="verse"><sup id="2Tim.1.10" class="v">10</sup>Doch nu geopenbaard is door de verschijning van onze Zaligmaker <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, Die de dood heeft te niet gedaan, en het leven en de onverderfelijkheid aan het licht gebracht door het Evangelie;</span></p> 
  <p class="p"><span class="indent"></span><span class="verse"><sup id="2Tim.1.11" class="v">11</sup>Waartoe ik gesteld ben een prediker, en een apostel, en een leraar der heidenen;</span></p> 
  <p class="p"><span class="indent"></span><span class="verse"><sup id="2Tim.1.12" class="v">12</sup>Om welke oorzaak ik ook deze dingen lijd, maar word niet beschaamd; want ik weet, Wien ik geloofd heb, en ik ben verzekerd, dat Hij machtig is, mijn pand, bij <span class="add">Hem</span> weggelegd, te bewaren tot die dag.</span></p> 
  <p class="p"><span class="indent"></span><span class="verse"><sup id="2Tim.1.13" class="v">13</sup>Houd het voorbeeld der gezonde woorden, die gij van mij gehoord hebt, in geloof en <span class="highlight tooltipkeyword" data-keyword="1054,1056" title="">liefde</span>, die in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is.</span></p> 
  <p class="p"><span class="indent"></span><span class="verse"><sup id="2Tim.1.14" class="v">14</sup>Bewaar het goede pand, dat <span class="add">u</span> toebetrouwd is, door de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">Heilige</span> Geest</span>, Die in ons woont.</span></p> 
  <p class="p"><span class="indent"></span><span class="verse"><sup id="2Tim.1.15" class="v">15</sup>Gij weet dit, dat allen, die in Azië zijn, zich van mij afgewend hebben; onder welke is Fygellus en Hermógenes.</span></p> 
  <p class="p"><span class="indent"></span><span class="verse"><sup id="2Tim.1.16" class="v">16</sup>De Heere geve het huis van Onésíforus <span class="highlight tooltipkeyword" data-keyword="1051,1053" title="">barmhartigheid</span>; want hij heeft mij dikwijls verkwikt, en heeft zich voor mijn keten niet geschaamd.</span></p> 
  <p class="p"><span class="indent"></span><span class="verse"><sup id="2Tim.1.17" class="v">17</sup>Maar toen hij te Rome gekomen was, heeft hij mij zeer naarstig gezocht, en heeft <span class="add">mij</span> gevonden.</span></p> 
  <p class="p"><span class="indent"></span><span class="verse"><sup id="2Tim.1.18" class="v">18</sup>De Heere geve hem, dat hij <span class="highlight tooltipkeyword" data-keyword="1051,1053" title="">barmhartigheid</span> vinde bij de Heere, in die dag; en hoeveel hij <span class="add">mij</span> te Éfeze gediend heeft, weet gij zeer wel.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vermaning tot getrouwe plichtsbetrachting</h3> 
  <p class="p"><h1>2</h1><span class="verse"><sup id="2Tim.2.1" class="v">1</sup>Gij dan, mijn zoon, word gesterkt in de <span class="highlight tooltipkeyword" data-keyword="719,1645" title="">genade</span>, die in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is;</span></p> 
  <p class="p"><span class="indent"></span><span class="verse"><sup id="2Tim.2.2" class="v">2</sup>En hetgeen gij van mij gehoord hebt onder vele getuigen, betrouw dat aan getrouwe mensen, die bekwaam zullen zijn om ook anderen te leren.</span></p> 
  <p class="p"><span class="indent"></span><span class="verse"><sup id="2Tim.2.3" class="v">3</sup>Gij dan, lijd verdrukkingen, als een goed krijgsknecht van <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="2Tim.2.4" class="v">4</sup>Niemand, die in de krijg dient, wordt verwikkeld in de handelingen van de leeftocht, opdat hij hem moge behagen, die <span class="add">hem</span> tot de krijg aangenomen heeft.</span></p> 
  <p class="p"><span class="indent"></span><span class="verse"><sup id="2Tim.2.5" class="v">5</sup>En indien ook iemand strijdt, die wordt niet gekroond, zo hij niet wettig heeft gestreden.</span></p> 
  <p class="p"><span class="indent"></span><span class="verse"><sup id="2Tim.2.6" class="v">6</sup>De landman, als hij arbeidt, moet alzo eerst de vruchten genieten.</span></p> 
  <p class="p"><span class="indent"></span><span class="verse"><sup id="2Tim.2.7" class="v">7</sup>Merk, hetgeen ik zeg; doch de Heere geve u verstand in alle dingen.</span></p> 
  <p class="p"><span class="indent"></span><span class="verse"><sup id="2Tim.2.8" class="v">8</sup>Houd in gedachtenis, dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> uit de doden is <span class="highlight tooltipkeyword" data-keyword="142" title="">opgewekt</span>, Welke is uit het zaad van <span class="highlight tooltipkeyword" data-keyword="1718" title="">David</span>, naar mijn Evangelie;</span></p> 
  <p class="p"><span class="indent"></span><span class="verse"><sup id="2Tim.2.9" class="v">9</sup>Om hetwelk ik verdrukkingen lijd tot de banden toe, als een kwaaddoener; maar het Woord Gods is niet gebonden.</span></p> 
  <p class="p"><span class="indent"></span><span class="verse"><sup id="2Tim.2.10" class="v">10</sup>Daarom verdraag ik alles om de uitverkorenen, opdat ook zij de zaligheid zouden verkrijgen, die in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is, met eeuwige heerlijkheid.</span></p> 
  <p class="p"><span class="indent"></span><span class="verse"><sup id="2Tim.2.11" class="v">11</sup>Dit is een getrouw woord; want indien wij met <span class="add">Hem</span> gestorven zijn, zo zullen wij ook met <span class="add">Hem</span> leven;</span></p> 
  <p class="p"><span class="indent"></span><span class="verse"><sup id="2Tim.2.12" class="v">12</sup>Indien wij verdragen, wij zullen ook met <span class="add">Hem</span> heersen; indien wij <span class="add">Hem</span> verloochenen, Hij zal ons ook verloochenen;</span></p> 
  <p class="p"><span class="indent"></span><span class="verse"><sup id="2Tim.2.13" class="v">13</sup>Indien wij ontrouw zijn, Hij blijft getrouw; Hij kan Zichzelf niet verloochenen.</span></p> 
  <h3 class="s">Het gedrag tegen de dwaalleraren</h3> 
  <p class="p"><span class="indent"></span><span class="verse"><sup id="2Tim.2.14" class="v">14</sup>Breng deze dingen in gedachtenis, en betuig voor de Heere, dat zij geen woordenstrijd voeren, <span class="add">hetwelk</span> tot geen ding nut <span class="add">is, dan</span> tot afkering der toehoorders.</span></p> 
  <p class="p"><span class="indent"></span><span class="verse"><sup id="2Tim.2.15" class="v">15</sup>Benaarstig u, om uzelf Gode beproefd voor te stellen, een arbeider, die niet beschaamd wordt, die het Woord der waarheid recht snijdt.</span></p> 
  <p class="p"><span class="indent"></span><span class="verse"><sup id="2Tim.2.16" class="v">16</sup>Maar stel u tegen het ongoddelijk ijdel-roepen; want zij zullen in meerdere goddeloosheid toenemen.</span></p> 
  <p class="p"><span class="indent"></span><span class="verse"><sup id="2Tim.2.17" class="v">17</sup>En hun woord zal voorteten, gelijk de kanker; onder welke is Hymenéüs en Filétus;</span></p> 
  <p class="p"><span class="indent"></span><span class="verse"><sup id="2Tim.2.18" class="v">18</sup>Die van de waarheid zijn afgeweken, zeggende, dat de opstanding reeds geschied is, en keren het geloof van sommigen om.</span></p> 
  <p class="p"><span class="indent"></span><span class="verse"><sup id="2Tim.2.19" class="v">19</sup>Evenwel het vaste fundament Gods staat, hebbende dit <span class="highlight tooltipkeyword" data-keyword="1130" title="">zegel</span>: De Heere kent degenen, die de Zijnen zijn; en: Een ieder, die de Naam van <span class="highlight tooltipkeyword" data-keyword="101" title="">Christus</span> noemt, sta af van ongerechtigheid.</span></p> 
  <p class="p"><span class="indent"></span><span class="verse"><sup id="2Tim.2.20" class="v">20</sup>Doch in een groot huis zijn niet alleen gouden en zilveren <span class="highlight tooltipkeyword" data-keyword="1096" title="">vaten</span>, maar ook houten en aarden <span class="add"><span class="highlight tooltipkeyword" data-keyword="1096" title="">vaten</span></span>; en sommige ter ere, maar sommige ter onere.</span></p> 
  <p class="p"><span class="indent"></span><span class="verse"><sup id="2Tim.2.21" class="v">21</sup>Indien dan iemand zichzelf van deze reinigt, die zal een vat zijn ter ere, geheiligd en bekwaam tot gebruik des Heeren, tot alle goed werk toebereid.</span></p> 
  <p class="p"><span class="indent"></span><span class="verse"><sup id="2Tim.2.22" class="v">22</sup>Maar vlied de begeerlijkheden der jonkheid; en jaag naar <span class="highlight tooltipkeyword" data-keyword="1631,1630,1629,1621" title="">rechtvaardigheid</span>, geloof, <span class="highlight tooltipkeyword" data-keyword="1054,1056" title="">liefde</span>, vrede, met degenen, die de Heere aanroepen uit een <span class="highlight tooltipkeyword" data-keyword="1691,1690,1694,1699,1698" title="">rein</span> hart.</span></p> 
  <p class="p"><span class="indent"></span><span class="verse"><sup id="2Tim.2.23" class="v">23</sup>En verwerp de vragen, die dwaas en zonder lering zijn, wetende, dat zij twistingen voortbrengen.</span></p> 
  <p class="p"><span class="indent"></span><span class="verse"><sup id="2Tim.2.24" class="v">24</sup>En een dienstknecht des Heeren moet niet twisten, maar vriendelijk zijn jegens allen, bekwaam om te leren, <span class="add">en</span> die de kwaden kan verdragen;</span></p> 
  <p class="p"><span class="indent"></span><span class="verse"><sup id="2Tim.2.25" class="v">25</sup>Met zachtmoedigheid onderwijzende degenen, die tegenstaan; of God hun te eniger tijd bekering gave tot erkentenis der waarheid;</span></p> 
  <p class="p"><span class="indent"></span><span class="verse"><sup id="2Tim.2.26" class="v">26</sup>En zij wederom ontwaken mochten uit de strik des duivels, waaronder zij gevangen waren tot zijn wil.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De moeilijke tijden der laatste dagen</h3> 
  <p class="p"><h1>3</h1><span class="verse"><sup id="2Tim.3.1" class="v">1</sup>En weet dit, dat in de laatste dagen ontstaan zullen zware tijden.</span></p> 
  <p class="p"><span class="indent"></span><span class="verse"><sup id="2Tim.3.2" class="v">2</sup>Want de mensen zullen zijn liefhebbers van zichzelf, geldgierig, laatdunkend, hovaardig, lasteraars, de ouders <span class="highlight tooltipkeyword" data-keyword="1711,1710" title="">ongehoorzaam</span>, ondankbaar, onheilig.</span></p> 
  <p class="p"><span class="indent"></span><span class="verse"><sup id="2Tim.3.3" class="v">3</sup>Zonder natuurlijke <span class="highlight tooltipkeyword" data-keyword="1054,1056" title="">liefde</span>, onverzoenlijk, kwaadsprekers, onmatig, wreed, zonder <span class="highlight tooltipkeyword" data-keyword="1054,1056" title="">liefde</span> tot de goeden,</span></p> 
  <p class="p"><span class="indent"></span><span class="verse"><sup id="2Tim.3.4" class="v">4</sup>Verraders, roekeloos, opgeblazen, meer liefhebbers der wellusten dan liefhebbers Gods;</span></p> 
  <p class="p"><span class="indent"></span><span class="verse"><sup id="2Tim.3.5" class="v">5</sup>Hebbende een gedaante van godzaligheid, maar die de kracht daarvan verloochend hebben. Heb ook een afkeer van dezen.</span></p> 
  <p class="p"><span class="indent"></span><span class="verse"><sup id="2Tim.3.6" class="v">6</sup>Want van dezen zijn het, die in de <span class="highlight tooltipkeyword" data-keyword="1173" title="">huizen</span> insluipen, en nemen de vrouwkens gevangen, die met <span class="highlight tooltipkeyword" data-keyword="1711,1710" title="">zonden</span> beladen zijn, en door menigerlei begeerlijkheden gedreven worden;</span></p> 
  <p class="p"><span class="indent"></span><span class="verse"><sup id="2Tim.3.7" class="v">7</sup><span class="add">Vrouwkens</span>, die altijd leren, en nimmermeer tot kennis der waarheid kunnen komen.</span></p> 
  <p class="p"><span class="indent"></span><span class="verse"><sup id="2Tim.3.8" class="v">8</sup>Gelijk nu Jannes en Jambres <span class="highlight tooltipkeyword" data-keyword="1723" title="">Mozes</span> tegenstonden, alzo staan ook dezen de waarheid tegen; mensen, verdorven zijnde van verstand, verwerpelijk aangaande het geloof.</span></p> 
  <p class="p"><span class="indent"></span><span class="verse"><sup id="2Tim.3.9" class="v">9</sup>Maar zij zullen niet meer toenemen; want hun uitzinnigheid zal allen openbaar worden, gelijk ook <span class="add">die</span> van genen geworden is.</span></p> 
  <h3 class="s">Vermaning tot getrouwheid</h3> 
  <p class="p"><span class="indent"></span><span class="verse"><sup id="2Tim.3.10" class="v">10</sup>Maar gij hebt nagevolgd mijn leer, wijze van doen, voornemen, geloof, lankmoedigheid, <span class="highlight tooltipkeyword" data-keyword="1054,1056" title="">liefde</span>, lijdzaamheid.</span></p> 
  <p class="p"><span class="indent"></span><span class="verse"><sup id="2Tim.3.11" class="v">11</sup><span class="add">Mijn</span> vervolgingen, <span class="add">mijn</span> lijden, zoals mij overkomen is in Antiochíë, in Ikónium <span class="add">en</span> in Lystre; hoedanige vervolgingen ik geleden heb, en de Heere heeft mij uit alle verlost.</span></p> 
  <p class="p"><span class="indent"></span><span class="verse"><sup id="2Tim.3.12" class="v">12</sup>En ook allen, die godzalig willen leven in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, die zullen vervolgd worden.</span></p> 
  <p class="p"><span class="indent"></span><span class="verse"><sup id="2Tim.3.13" class="v">13</sup>Doch de boze mensen en bedriegers zullen tot erger voortgaan, verleidende en wordende verleid.</span></p> 
  <p class="p"><span class="indent"></span><span class="verse"><sup id="2Tim.3.14" class="v">14</sup>Maar blijft gij in hetgeen gij geleerd hebt, en <span class="add">waarvan</span> u verzekering gedaan is, wetende, van wie gij het geleerd hebt;</span></p> 
  <p class="p"><span class="indent"></span><span class="verse"><sup id="2Tim.3.15" class="v">15</sup>En dat gij van kinds af de <span class="highlight tooltipkeyword" data-keyword="1038" title="">heilige</span> Schriften geweten hebt, die u wijs kunnen maken tot zaligheid, door het geloof, hetwelk in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is.</span></p> 
  <p class="p"><span class="indent"></span><span class="verse"><sup id="2Tim.3.16" class="v">16</sup>Al de Schrift is van God ingegeven, en is nuttig tot lering, tot weerlegging, tot verbetering, tot onderwijzing, die in de <span class="highlight tooltipkeyword" data-keyword="1631,1630,1629,1621" title="">rechtvaardigheid</span> is;</span></p> 
  <p class="p"><span class="indent"></span><span class="verse"><sup id="2Tim.3.17" class="v">17</sup>Opdat de mens Gods volmaakt zij, tot alle goed werk volmaakt toegerust.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>4</h1><span class="verse"><sup id="2Tim.4.1" class="v">1</sup>Ik betuig dan voor God en de Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, Die de levenden en doden oordelen zal in Zijn verschijning en <span class="add">in</span> Zijn Koninkrijk:</span></p> 
  <p class="p"><span class="indent"></span><span class="verse"><sup id="2Tim.4.2" class="v">2</sup>Predik het woord; houd aan tijdig, ontijdig; weerleg, bestraf, vermaan in alle lankmoedigheid en leer.</span></p> 
  <p class="p"><span class="indent"></span><span class="verse"><sup id="2Tim.4.3" class="v">3</sup>Want er zal een tijd zijn, wanneer zij de gezonde leer niet zullen verdragen; maar kittelachtig zijnde van gehoor, zullen zij zichzelf leraars vergaderen, naar hun eigen begeerlijkheden;</span></p> 
  <p class="p"><span class="indent"></span><span class="verse"><sup id="2Tim.4.4" class="v">4</sup>En zullen <span class="add">hun</span> gehoor van de waarheid afwenden, en zullen zich keren tot fabels.</span></p> 
  <p class="p"><span class="indent"></span><span class="verse"><sup id="2Tim.4.5" class="v">5</sup>Maar gij, wees wakker in alles, lijd verdrukkingen; doe het werk van een evangelist, maak, dat men van uw dienst ten volle verzekerd zij.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> voorziet zijn einde</h3> 
  <p class="p"><span class="indent"></span><span class="verse"><sup id="2Tim.4.6" class="v">6</sup>Want ik word nu tot een drankoffer geofferd, en de tijd van mijn ontbinding is aanstaande.</span></p> 
  <p class="p"><span class="indent"></span><span class="verse"><sup id="2Tim.4.7" class="v">7</sup>Ik heb de goede strijd gestreden, ik heb de loop geëindigd, ik heb het geloof behouden;</span></p> 
  <p class="p"><span class="indent"></span><span class="verse"><sup id="2Tim.4.8" class="v">8</sup>Voorts is mij weggelegd de kroon der <span class="highlight tooltipkeyword" data-keyword="1631,1630,1629,1621" title="">rechtvaardigheid</span>, welke mij de Heere, de rechtvaardige Rechter, in die dag geven zal; en niet alleen mij, maar ook allen, die Zijn verschijning liefgehad hebben.</span></p> 
  <h3 class="s">Persoonlijke mededelingen</h3> 
  <p class="p"><span class="indent"></span><span class="verse"><sup id="2Tim.4.9" class="v">9</sup>Benaarstig u haastig tot mij te komen.</span></p> 
  <p class="p"><span class="indent"></span><span class="verse"><sup id="2Tim.4.10" class="v">10</sup>Want Démas heeft mij verlaten, hebbende de tegenwoordige wereld liefgekregen, en is naar Thessaloníca gereisd; Krescens naar Galátië, Titus naar Dalmátië.</span></p> 
  <p class="p"><span class="indent"></span><span class="verse"><sup id="2Tim.4.11" class="v">11</sup>Lukas is alleen met mij. Neem Markus mede, en breng <span class="add">hem</span> met u; want hij is mij zeer nut tot de dienst.</span></p> 
  <p class="p"><span class="indent"></span><span class="verse"><sup id="2Tim.4.12" class="v">12</sup>Maar Tychikus heb ik naar Éfeze gezonden.</span></p> 
  <p class="p"><span class="indent"></span><span class="verse"><sup id="2Tim.4.13" class="v">13</sup>Breng de reismantel mede, die ik te Tróas bij Karpus gelaten heb, als gij komt, en de boeken, inzonderheid de perkamenten.</span></p> 
  <p class="p"><span class="indent"></span><span class="verse"><sup id="2Tim.4.14" class="v">14</sup>Alexander, de kopersmid, heeft mij veel kwaad betoond; de Heere vergelde hem naar zijn werken.</span></p> 
  <p class="p"><span class="indent"></span><span class="verse"><sup id="2Tim.4.15" class="v">15</sup>Wacht gij u ook voor hem, want hij heeft onze woorden zeer tegengestaan.</span></p> 
  <p class="p"><span class="indent"></span><span class="verse"><sup id="2Tim.4.16" class="v">16</sup>In mijn eerste verantwoording is niemand bij mij geweest, maar zij hebben mij allen verlaten. Het worde hun niet toegerekend.</span></p> 
  <p class="p"><span class="indent"></span><span class="verse"><sup id="2Tim.4.17" class="v">17</sup>Maar de Heere heeft mij bijgestaan, en heeft mij bekrachtigd; opdat men door mij ten volle zou verzekerd zijn van de prediking, en alle heidenen <span class="add">die</span> zouden horen. En ik ben uit de muil van de leeuw verlost.</span></p> 
  <p class="p"><span class="indent"></span><span class="verse"><sup id="2Tim.4.18" class="v">18</sup>En de Heere zal mij verlossen van alle boos werk, en bewaren tot Zijn hemels Koninkrijk; Hem zij de heerlijkheid in alle eeuwigheid. Amen.</span></p> 
  <h3 class="s">Groet en zegenbede</h3> 
  <p class="p"><span class="indent"></span><span class="verse"><sup id="2Tim.4.19" class="v">19</sup>Groet Priska en Aquila, en het huis van Onesíforus.</span></p> 
  <p class="p"><span class="indent"></span><span class="verse"><sup id="2Tim.4.20" class="v">20</sup>Erástus is te Korinthe gebleven; en Trófimus heb ik te Miléte krank gelaten.</span></p> 
  <p class="p"><span class="indent"></span><span class="verse"><sup id="2Tim.4.21" class="v">21</sup>Benaarstig u, om voor de winter te komen. U groet Eubúlus, en Pudens, en Línus, en Klaudia, en al de broeders.</span></p> 
  <p class="p"><span class="indent"></span><span class="verse"><sup id="2Tim.4.22" class="v">22</sup>De Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zij met uw geest. De <span class="highlight tooltipkeyword" data-keyword="719,1645" title="">genade</span> zij met ulieden. Amen.</span></p> 
  <br> 
   
 </div> 
</div>