<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Jude.1.1" class="v">1</sup>Van Judas, dienaar van Jezus <span class="highlight tooltipkeyword" data-keyword="101" title="">Christus</span> en broer van Jakobus. Aan allen die geroepen zijn en aan wie de <span class="highlight tooltipkeyword" data-keyword="1054,1056" title="">liefde</span> van God, de Vader, en de bescherming van Jezus <span class="highlight tooltipkeyword" data-keyword="101" title="">Christus</span> ten deel vallen. </span><span class="verse"><sup id="Jude.1.2" class="v">2</sup><span class="highlight tooltipkeyword" data-keyword="1051,1053" title="">Barmhartigheid</span> zij u, vrede en liefde, in overvloed.</span></p> 
  <p class="b"></p> 
  <p class="p"><span class="indent"></span><span class="verse"><sup id="Jude.1.3" class="v">3</sup>Geliefde broeders en zusters, het was mijn vaste voornemen u te schrijven over de redding van ons allen, maar ik zie mij nu genoodzaakt u in deze brief op te roepen om te strijden voor het geloof dat voor eens en altijd aan de <span class="highlight tooltipkeyword" data-keyword="1038" title="">heiligen</span> is overgeleverd. </span><span class="verse"><sup id="Jude.1.4" class="v">4</sup>Er hebben zich namelijk ongemerkt mensen onder u gemengd van wie het vonnis al lang geleden schriftelijk is vastgelegd: goddelozen, die de <span class="highlight tooltipkeyword" data-keyword="719,1645" title="">genade</span> van onze God misbruiken als voorwendsel voor losbandigheid en die onze enige meester en Heer, <span class="highlight tooltipkeyword" data-keyword="1672" title="">Jezus</span> Christus, verloochenen.</span></p> 
  <p class="p"><span class="indent"></span><span class="verse"><sup id="Jude.1.5" class="v">5</sup>Ik wil u eraan herinneren -&nbsp;ook al weet u dit alles wel&nbsp;- dat de Heer zijn volk weliswaar voor eens en altijd uit Egypte heeft bevrijd, maar later allen die niet geloofden gedood heeft. </span><span class="verse"><sup id="Jude.1.6" class="v">6</sup>Denk ook aan de engelen die hun oorspronkelijke positie ontrouw werden en de hun toegewezen plaats verlieten: tot het oordeel op de grote dag houdt hij hen met onverbreekbare boeien in de onderwereld gevangen. </span><span class="verse"><sup id="Jude.1.7" class="v">7</sup>En herinner u ook Sodom en Gomorra en de naburige steden. Net als die engelen pleegden ze ontucht en liepen ze achter wezens aan die anders waren dan zijzelf, en nu liggen ze daar als afschrikwekkend voorbeeld, gestraft met een nooit dovend vuur. </span><span class="verse"><sup id="Jude.1.8" class="v">8</sup>En toch doen deze zogenaamde zieners precies hetzelfde: ze bezoedelen hun lichaam, verwerpen het gezag van de Heer en lasteren de hemelse machten. </span><span class="verse"><sup id="Jude.1.9" class="v">9</sup>Zelfs de aartsengel Michaël waagde het niet de <span class="highlight tooltipkeyword" data-keyword="517" title="">duivel</span> te beschuldigen en te veroordelen toen hij met hem twistte over het lichaam van Mozes. Hij zei alleen: 'Moge de Heer u straffen.' </span><span class="verse"><sup id="Jude.1.10" class="v">10</sup>Maar deze mensen lasteren alles waarvan ze geen weet hebben; en wat ze, net als redeloze dieren, instinctmatig wél begrijpen wordt hun ondergang.</span></p> 
  <p class="p"><span class="indent"></span><span class="verse"><sup id="Jude.1.11" class="v">11</sup>Wee hun! Ze gaan de weg van Kaïn, net als Bileam geven ze zich voor <span class="highlight tooltipkeyword" data-keyword="467" title="">geld</span> over aan bedrog, en net als Korach gaan ze aan hun <span class="highlight tooltipkeyword" data-keyword="1710" title="">opstandigheid</span> ten onder. </span><span class="verse"><sup id="Jude.1.12" class="v">12</sup>Ze zijn een schandvlek op uw liefdemaaltijden: ze doen zich schaamteloos te goed en zorgen alleen voor zichzelf. Wolken <span class="highlight tooltipkeyword" data-keyword="1711,1710" title="">zonder</span> water zijn het, voortgejaagd door de wind, bomen die zelfs in het late najaar geen vrucht dragen, tweemaal afgestorven, ontworteld, </span><span class="verse"><sup id="Jude.1.13" class="v">13</sup>wilde golven op zee die hun eigen schande opschuimen, dwaalsterren die voor eeuwig de diepste duisternis wacht.</span></p> 
  <p class="p"><span class="indent"></span><span class="verse"><sup id="Jude.1.14" class="v">14</sup>Zij zijn het ook over wie Henoch, de zevende vanaf Adam, geprofeteerd heeft toen hij zei: 'Ik zie de Heer komen met zijn <span class="highlight tooltipkeyword" data-keyword="1038" title="">heilige</span> tienduizendtallen </span><span class="verse"><sup id="Jude.1.15" class="v">15</sup>om over allen zijn vonnis uit te spreken; alle goddeloze zondaars zal hij veroordelen voor alle goddeloze daden die ze in hun goddeloosheid bedreven hebben en voor de harde woorden waarmee ze hem hebben beledigd.' </span><span class="verse"><sup id="Jude.1.16" class="v">16</sup>Ze doen niets anders dan zeuren en zagen, ze laten zich leiden door hun begeerten, brallen maar wat en praten anderen naar de mond om er zelf beter van te worden.</span></p> 
  <p class="p"><span class="indent"></span><span class="verse"><sup id="Jude.1.17" class="v">17</sup>Maar, geliefde broeders en zusters, denk aan wat de apostelen van onze Heer Jezus <span class="highlight tooltipkeyword" data-keyword="101" title="">Christus</span> al hebben gezegd: </span><span class="verse"><sup id="Jude.1.18" class="v">18</sup>'Aan het einde van de tijd zullen er spotters komen, die zich laten leiden door hun goddeloze begeerten.' </span><span class="verse"><sup id="Jude.1.19" class="v">19</sup>Het zijn mensen die verdeeldheid zaaien en alleen op het aardse gericht zijn; ze hebben de Geest niet.</span></p> 
  <p class="p"><span class="indent"></span><span class="verse"><sup id="Jude.1.20" class="v">20</sup>Maar u, geliefde broeders en zusters, moet uw leven bouwen op het fundament van uw zeer <span class="highlight tooltipkeyword" data-keyword="1038" title="">heilige</span> geloof. Laat u bij het bidden leiden door de <span class="highlight tooltipkeyword" data-keyword="1038" title="">heilige</span> Geest, </span><span class="verse"><sup id="Jude.1.21" class="v">21</sup>houd vast aan Gods liefde, en zie uit naar de <span class="highlight tooltipkeyword" data-keyword="1051,1053" title="">barmhartigheid</span> van onze Heer <span class="highlight tooltipkeyword" data-keyword="1672" title="">Jezus</span> Christus, die u het eeuwige leven zal schenken. </span><span class="verse"><sup id="Jude.1.22" class="v">22</sup>Ontferm u over wie twijfelen </span><span class="verse"><sup id="Jude.1.23" class="v">23</sup>en red anderen door hen aan het vuur te ontrukken. Uw medelijden met nog weer anderen moet gepaard gaan met vrees; verafschuw zelfs de <span class="highlight tooltipkeyword" data-keyword="1633,1108" title="">kleren</span> die ze met hun lichaam bezoedeld hebben.</span></p> 
  <p class="b"></p> 
  <p class="p"><span class="indent"></span><span class="verse"><sup id="Jude.1.24" class="v">24-25</sup>De enige God, die de macht heeft u voor struikelen te behoeden en u onberispelijk en juichend van vreugde voor zijn majesteit te laten verschijnen, die ons redt door <span class="highlight tooltipkeyword" data-keyword="1672" title="">Jezus</span> Christus, onze Heer, hem behoort de luister, de majesteit, de kracht en de macht, vóór alle eeuwigheid, nu en tot in alle eeuwigheid. Amen.</span></p> 
  <br> 
   
 </div> 
</div>