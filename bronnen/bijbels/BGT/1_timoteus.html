<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Paulus groet Timoteüs</h3> 
  <p class="p"><h1>1</h1><span class="verse"><sup id="1Tim.1.1" class="v">1-2</sup>Dit is een brief van <span class="highlight tooltipkeyword" data-keyword="1794" title="">Paulus</span> aan Timoteüs.</span></p> 
  <p class="p"><span class="indent"></span>Ik ben een apostel van <span class="highlight tooltipkeyword" data-keyword="1672" title="">Jezus</span> Christus. Die taak heb ik gekregen van God, die ons zal redden, en van <span class="highlight tooltipkeyword" data-keyword="1672" title="">Jezus</span> Christus, op wie we vertrouwen.</p> 
  <p class="p"><span class="indent"></span>Timoteüs, jij bent door je geloof een echte zoon voor mij geworden.</p> 
  <p class="p"><span class="indent"></span>Ik wens je toe dat God, onze Vader, en onze Heer Jezus <span class="highlight tooltipkeyword" data-keyword="101" title="">Christus</span> goed voor je zijn, van je houden en je vrede geven.<span class="verse"><sup id="1Tim.1.3" class="v">3</sup>Ik wil dat je in Efeze blijft. Dat heb ik je ook gezegd voordat ik naar Macedonië ging. Want er zijn mensen in de kerk van Efeze die een verkeerde uitleg geven van het goede nieuws. En jij moet hun dat verbieden. </span><span class="verse"><sup id="1Tim.1.4" class="v">4</sup>Christenen moeten zich niet bezighouden met verzonnen verhalen of met enorme lijsten van voorouders. Zulke dingen leiden alleen maar tot zinloze discussies. Ze helpen je niet om leiding te geven aan Gods kerk.</span></p> 
  <p class="p"><span class="indent"></span><span class="verse"><sup id="1Tim.1.5" class="v">5</sup>Timoteüs, jij moet de christenen in Efeze leren om van elkaar te houden. Leer ze dat hun <span class="highlight tooltipkeyword" data-keyword="1056,1054" title="">liefde</span> eerlijk moet zijn. En dat ze van elkaar moeten houden met heel hun <span class="highlight tooltipkeyword" data-keyword="631" title="">hart</span> en met een zuiver geloof. </span><span class="verse"><sup id="1Tim.1.6" class="v">6</sup>Sommige christenen zijn dat helemaal vergeten. Die houden zich alleen nog maar bezig met dom gepraat! </span><span class="verse"><sup id="1Tim.1.7" class="v">7</sup>Ze willen zo graag Gods wet uitleggen, maar ze begrijpen die niet. Ze begrijpen niet eens wat ze er zelf over beweren!</span></p> 
  <h3 class="s">De wet van God is goed</h3> 
  <p class="p"><span class="indent"></span><span class="verse"><sup id="1Tim.1.8" class="v">8</sup>De wet is goed, dat weten we. Maar hij moet op de juiste manier gebruikt worden. </span><span class="verse"><sup id="1Tim.1.9" class="v">9</sup>Want de wet is niet bedoeld voor goede en eerlijke mensen. De wet is bedoeld voor misdadigers, voor <span class="highlight tooltipkeyword" data-keyword="1710" title="">zondige</span> mensen, voor vijanden van God. Voor mensen die <span class="highlight tooltipkeyword" data-keyword="1711,1710" title="">ongehoorzaam</span> zijn aan God en die God niet willen eren. Voor mensen die hun vader of moeder mishandelen, en voor moordenaars. </span><span class="verse"><sup id="1Tim.1.10" class="v">10-11</sup>Voor mensen die verboden seks hebben, voor mensen die jonge mannen betalen voor seks, voor slavenhandelaars en leugenaars.</span></p> 
  <p class="p"><span class="indent"></span>De wet is bedoeld voor iedereen die zulke misdaden pleegt. Al die dingen zijn verboden volgens de juiste, christelijke uitleg. Want ze passen niet bij het goede nieuws dat ik mag doorvertellen. Het goede nieuws over de machtige God, die alle eer moet krijgen.<span class="verse"><sup id="1Tim.1.12" class="v">12</sup>Ik dank <span class="highlight tooltipkeyword" data-keyword="1672" title="">Jezus</span> Christus, onze Heer. Want hij had zo veel vertrouwen in mij, dat ik zijn dienaar mocht zijn. En hij gaf mij de kracht om het goede nieuws bekend te maken.</span></p> 
  <p class="p"><span class="indent"></span><span class="verse"><sup id="1Tim.1.13" class="v">13</sup>Vroeger beledigde ik Christus. Ik vervolgde christenen, en ik ging met geweld tegen hen tekeer. Toch heeft God mijn <span class="highlight tooltipkeyword" data-keyword="1711,1710" title="">zonden</span> vergeven. Want ik deed die dingen omdat ik niet geloofde, en dus niet wist wat ik deed. </span><span class="verse"><sup id="1Tim.1.14" class="v">14</sup>Onze Heer Jezus <span class="highlight tooltipkeyword" data-keyword="101" title="">Christus</span> is geweldig goed voor mij geweest. Hij zorgde ervoor dat ik in hem ging geloven, en dat ik de christenen ging liefhebben.</span></p> 
  <h3 class="s"><span class="highlight tooltipkeyword" data-keyword="101" title="">Christus</span> kwam om mensen te redden</h3> 
  <p class="p"><span class="indent"></span><span class="verse"><sup id="1Tim.1.15" class="v">15</sup>Wat ik nu ga zeggen, is waar, en iedereen zal het ermee eens zijn: Jezus <span class="highlight tooltipkeyword" data-keyword="101" title="">Christus</span> is naar de wereld gekomen om slechte mensen te redden.</span></p> 
  <p class="p"><span class="indent"></span>Ik ben de slechtste van alle mensen.<span class="verse"><sup id="1Tim.1.16" class="v">16</sup>Toch is Jezus <span class="highlight tooltipkeyword" data-keyword="101" title="">Christus</span> juist voor mij heel goed geweest. Ik was de eerste aan wie hij liet zien hoe groot zijn geduld is. Zo werd ik een voorbeeld van de redding die God geeft aan iedereen die gelooft. Want wie gelooft in <span class="highlight tooltipkeyword" data-keyword="1672" title="">Jezus</span> Christus, zal het eeuwige leven krijgen. </span><span class="verse"><sup id="1Tim.1.17" class="v">17</sup>Alle eer aan God, die koning is voor altijd. Hij is de enige, eeuwige en onzichtbare God. Laat iedereen zijn macht prijzen, voor altijd en eeuwig! Amen.</span></p> 
  <h3 class="s">Blijf geloven</h3> 
  <p class="p"><span class="indent"></span><span class="verse"><sup id="1Tim.1.18" class="v">18</sup>Timoteüs, mijn zoon, het is jouw taak om andere christenen te helpen. Dat hebben <span class="highlight tooltipkeyword" data-keyword="1031" title="">profeten</span> in de kerk vroeger al over jou gezegd. Denk daaraan, dan zul je als een goede <span class="highlight tooltipkeyword" data-keyword="27,29" title="">soldaat</span> vechten voor het geloof.</span></p> 
  <p class="p"><span class="indent"></span><span class="verse"><sup id="1Tim.1.19" class="v">19</sup>Zorg dat je blijft geloven, en dat je van binnen eerlijk bent tegenover God. Sommige christenen vonden dat niet belangrijk. Daardoor is hun geloof nu verdwenen, net zoals een schip dat gezonken is. </span><span class="verse"><sup id="1Tim.1.20" class="v">20</sup>Zo is het ook gegaan bij Hymeneüs en Alexander. Ik heb hen in de macht van <span class="highlight tooltipkeyword" data-keyword="517" title="">Satan</span> gegeven. Zo leren ze misschien om God niet meer te beledigen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Bid voor alle mensen</h3> 
  <p class="p"><h1>2</h1><span class="verse"><sup id="1Tim.2.1" class="v">1</sup>Timoteüs, jij moet bidden voor alle mensen. Dat is het belangrijkste dat ik van je vraag. Vraag God om hulp voor iedereen, en dank God voor alles en iedereen. </span><span class="verse"><sup id="1Tim.2.2" class="v">2</sup>Bid ook voor koningen en machthebbers, zodat we in vrede kunnen leven. Dan kunnen we God eren en krijgen we respect van andere mensen.</span></p> 
  <p class="p"><span class="indent"></span><span class="verse"><sup id="1Tim.2.3" class="v">3</sup>God vindt het belangrijk dat we voor alle mensen bidden. Hij is onze redder. </span><span class="verse"><sup id="1Tim.2.4" class="v">4</sup>Hij wil dat alle mensen gered worden en dat iedereen de waarheid leert kennen. </span><span class="verse"><sup id="1Tim.2.5" class="v">5</sup>Dit is de waarheid: Er is maar één God. En de enige die mensen bij God kan brengen, is de mens <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1Tim.2.6" class="v">6</sup>Hij gaf zijn leven om alle mensen te redden. Dat nieuws wordt nu verteld, op het moment dat God bepaald heeft.</span></p> 
  <p class="p"><span class="indent"></span><span class="verse"><sup id="1Tim.2.7" class="v">7</sup>God heeft mij als apostel uitgekozen om daarover te vertellen. Dat is geen leugen. Het is echt mijn opdracht om aan alle volken uitleg te geven over het ware geloof.</span></p> 
  <h2 class="ms">Regels voor de kerk</h2> 
  <h3 class="s">Regels voor mannen en vrouwen</h3> 
  <p class="p"><span class="indent"></span><span class="verse"><sup id="1Tim.2.8" class="v">8</sup>Als jullie bij elkaar komen, gelden de volgende regels.</span></p> 
  <p class="p"><span class="indent"></span>De mannen moeten bidden, met de handen omhoog naar God. Ze mogen dan geen ruzie hebben of boos zijn op iemand, want het gebed is iets <span class="highlight tooltipkeyword" data-keyword="1038" title="">heiligs</span>.<span class="verse"><sup id="1Tim.2.9" class="v">9</sup>De vrouwen moeten nette, eenvoudige <span class="highlight tooltipkeyword" data-keyword="1633" title="">kleding</span> dragen. Ik wil niet dat ze de aandacht trekken met dure kleren, goud, parels of mooi gevlochten haren. </span><span class="verse"><sup id="1Tim.2.10" class="v">10</sup>Laat ze aandacht trekken met hun goede daden, zoals dat hoort bij gelovige vrouwen.</span></p> 
  <p class="p"><span class="indent"></span><span class="verse"><sup id="1Tim.2.11" class="v">11</sup>Vrouwen moeten stil zijn, en gehoorzaam luisteren naar de uitleg van het goede nieuws. </span><span class="verse"><sup id="1Tim.2.12" class="v">12</sup>Ik vind het niet goed dat vrouwen zelf uitleg geven, of aan mannen vertellen wat ze moeten doen. Vrouwen moeten rustig luisteren. </span><span class="verse"><sup id="1Tim.2.13" class="v">13</sup>Want God heeft eerst <span class="highlight tooltipkeyword" data-keyword="1668" title="">Adam</span> gemaakt, en toen pas Eva. </span><span class="verse"><sup id="1Tim.2.14" class="v">14</sup>En Eva, niet Adam, liet zich verleiden om te doen wat God verboden had. </span><span class="verse"><sup id="1Tim.2.15" class="v">15</sup>Sinds die tijd krijgen vrouwen kinderen, en dat gebeurt met pijn en moeite. Maar ze kunnen gered worden. Als ze maar blijven geloven, van andere christenen blijven houden, een <span class="highlight tooltipkeyword" data-keyword="1038" title="">heilig</span> leven leiden, en bescheiden zijn.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>3</h1><sup id="1Tim.3.1" class="v">1</sup>Dat is zeker waar.</p> 
  <h3 class="s">Regels voor leiders van de kerk</h3> 
  <p class="p">Het is goed als een man graag leider van de kerk wil worden. Want het is belangrijk werk.<span class="verse"><sup id="1Tim.3.2" class="v">2</sup>Een leider van de kerk moet zich uitstekend gedragen. Hij mag maar één keer trouwen. Hij moet rustig en verstandig zijn, en goede manieren hebben. Hij moet een goede leraar zijn, en mensen hartelijk ontvangen. </span><span class="verse"><sup id="1Tim.3.3" class="v">3</sup>Hij mag niet te veel <span class="highlight tooltipkeyword" data-keyword="1101" title="">wijn</span> drinken. Hij moet vriendelijk zijn, en mag niet snel kwaad worden. Hij moet een man zijn die niet graag ruziemaakt, en niet altijd maar rijker wil worden.</span></p> 
  <p class="p"><span class="indent"></span><span class="verse"><sup id="1Tim.3.4" class="v">4</sup>Een leider van de kerk moet goed leiding kunnen geven aan zijn gezin. Zijn kinderen moeten respect voor hem hebben, en hem gehoorzamen. </span><span class="verse"><sup id="1Tim.3.5" class="v">5</sup>Want als iemand zijn eigen gezin niet kan leiden, kan hij ook niet zorgen voor de kerk van God.</span></p> 
  <p class="p"><span class="indent"></span><span class="verse"><sup id="1Tim.3.6" class="v">6</sup>Een man die nog maar pas christen is, kan geen leider van de kerk worden. Anders wordt hij misschien trots op zichzelf, en dan krijgt de <span class="highlight tooltipkeyword" data-keyword="517" title="">duivel</span> macht over hem.</span></p> 
  <p class="p"><span class="indent"></span><span class="verse"><sup id="1Tim.3.7" class="v">7</sup>Het is belangrijk voor een leider van de kerk dat ook de mensen buiten de kerk respect voor hem hebben. Er mogen geen praatjes over hem komen. Want daar zou de <span class="highlight tooltipkeyword" data-keyword="517" title="">duivel</span> misbruik van kunnen maken.</span></p> 
  <h3 class="s">Regels voor de dienaren in de kerk</h3> 
  <p class="p"><span class="indent"></span><span class="verse"><sup id="1Tim.3.8" class="v">8</sup>Ook een <span class="highlight tooltipkeyword" data-keyword="618" title="">dienaar</span> in de kerk moet zich goed gedragen. Zo iemand mag niet schijnheilig zijn. Hij mag niet te veel <span class="highlight tooltipkeyword" data-keyword="1101" title="">wijn</span> drinken, en niet altijd maar rijker willen worden. </span><span class="verse"><sup id="1Tim.3.9" class="v">9</sup>Hij moet van binnen eerlijk zijn tegenover God. En hij moet overtuigd zijn van het geheim van het geloof: dat God ons wil redden.</span></p> 
  <p class="p"><span class="indent"></span><span class="verse"><sup id="1Tim.3.10" class="v">10</sup>Voordat iemand <span class="highlight tooltipkeyword" data-keyword="618" title="">dienaar</span> kan worden, moet onderzocht worden of hij geschikt is. Als zijn gedrag uitstekend is, mag hij <span class="highlight tooltipkeyword" data-keyword="618" title="">dienaar</span> worden. </span><span class="verse"><sup id="1Tim.3.11" class="v">11</sup>Ook zijn vrouw moet zich goed gedragen. Ze mag niet roddelen, maar ze moet rustig zijn, en betrouwbaar in alles. </span><span class="verse"><sup id="1Tim.3.12" class="v">12</sup>Een <span class="highlight tooltipkeyword" data-keyword="618" title="">dienaar</span> mag maar één keer trouwen. En hij moet goed leiding kunnen geven aan zijn gezin.</span></p> 
  <p class="p"><span class="indent"></span><span class="verse"><sup id="1Tim.3.13" class="v">13</sup>Mannen die hun werk als <span class="highlight tooltipkeyword" data-keyword="618" title="">dienaar</span> goed uitvoeren, krijgen veel respect van iedereen. Zo kunnen ze <span class="highlight tooltipkeyword" data-keyword="1711,1710" title="">zonder</span> angst vertellen over hun geloof in <span class="highlight tooltipkeyword" data-keyword="1672" title="">Jezus</span> Christus.</span></p> 
  <h3 class="s">De inhoud van het geloof</h3> 
  <p class="p"><span class="indent"></span><span class="verse"><sup id="1Tim.3.14" class="v">14-15</sup>Beste Timoteüs, ik hoop snel naar je toe te komen, maar misschien gaat dat niet lukken. Daarom schrijf ik je alvast. Dan weet je hoe iedereen zich moet gedragen in Gods kerk. Want de christenen vormen samen de kerk van de levende God. En de kerk is de plaats waar Gods waarheid te vinden is.</span></p> 
  <p class="p"><span class="indent"></span><span class="verse"><sup id="1Tim.3.16" class="v">16</sup>We weten allemaal wat het grote geheim van ons geloof is: <span class="highlight tooltipkeyword" data-keyword="101" title="">Christus</span> kwam op aarde als mens, en de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> liet zien wie hij werkelijk was. De engelen hebben hem gezien, en alle volken hebben over hem gehoord. In heel de wereld zijn mensen in hem gaan geloven, en God heeft hem de hoogste plaats in de hemel gegeven.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De juiste uitleg</h3> 
  <p class="p"><h1>4</h1><span class="verse"><sup id="1Tim.4.1" class="v">1</sup>De <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> heeft duidelijk gezegd dat aan het einde van de tijd sommige christenen hun geloof zullen verliezen. Ze zullen luisteren naar leugens van kwade geesten, en naar duivelse lessen. </span><span class="verse"><sup id="1Tim.4.2" class="v">2</sup>De mensen die al die dingen vertellen, zijn schijnheilige leugenaars die doen alsof ze geloven. Maar diep van binnen hebben ze gekozen voor de duivel.</span></p> 
  <p class="p"><span class="indent"></span><span class="verse"><sup id="1Tim.4.3" class="v">3</sup>Die mensen zeggen dat christenen niet mogen trouwen en allerlei dingen niet mogen eten. Maar God heeft al ons voedsel gemaakt. Gelovigen mogen alles eten, als ze God er maar voor danken. Dat weet iedereen die de waarheid kent. </span><span class="verse"><sup id="1Tim.4.4" class="v">4-5</sup>Alles wat God gemaakt heeft, is goed. Dat heeft God zelf gezegd. Daarom mogen we alles eten, als we hem er maar voor danken. Gods woorden en ons gebed maken al het voedsel rein.</span></p> 
  <h2 class="ms">De taken van Timoteüs</h2> 
  <h3 class="s">Blijf mijn boodschap uitleggen</h3> 
  <p class="p"><span class="indent"></span><span class="verse"><sup id="1Tim.4.6" class="v">6</sup>Timoteüs, blijf mijn boodschap uitleggen aan de andere christenen. Dan zul je een goede dienaar van Jezus <span class="highlight tooltipkeyword" data-keyword="101" title="">Christus</span> zijn.</span></p> 
  <p class="p"><span class="indent"></span>Jij houdt je elke dag bezig met de inhoud van het geloof, en je bent trouw aan de juiste uitleg.<span class="verse"><sup id="1Tim.4.7" class="v">7</sup>Luister daarom niet naar verzonnen verhalen die niets waard zijn, maar leef zoals God het wil. Oefen jezelf daarin.</span></p> 
  <p class="p"><span class="indent"></span><span class="verse"><sup id="1Tim.4.8" class="v">8</sup>Het is best nuttig om oefeningen te doen voor je lichaam. Maar het is pas echt zinvol om jezelf oefenen om Gods wil te doen. Want wie Gods wil doet, wordt door hem beloond in het aardse leven, en in het leven dat nog komt. </span><span class="verse"><sup id="1Tim.4.9" class="v">9</sup>Wat ik net gezegd heb, is waar, en iedereen zal het ermee eens zijn. </span><span class="verse"><sup id="1Tim.4.10" class="v">10</sup>Want de levende God is de redder van alle mensen, en vooral van de gelovigen. Wij vertrouwen op hem. Daarom werken we zo hard en doen we zo ons best.</span></p> 
  <h3 class="s">Wees een voorbeeld</h3> 
  <p class="p"><span class="indent"></span><span class="verse"><sup id="1Tim.4.11" class="v">11</sup>Timoteüs, vertel mijn boodschap aan de christenen. En zeg dat ze zich eraan moeten houden. </span><span class="verse"><sup id="1Tim.4.12" class="v">12</sup>Je bent nog jong. Maar zorg ervoor dat iedereen je toch serieus neemt. Wees een voorbeeld voor andere gelovigen door wat je zegt en door hoe je leeft. Wees een voorbeeld door je <span class="highlight tooltipkeyword" data-keyword="1054,1056" title="">liefde</span> en je geloof, en door te leven zoals God het wil.</span></p> 
  <p class="p"><span class="indent"></span><span class="verse"><sup id="1Tim.4.13" class="v">13</sup>Ik kom snel naar je toe. Tot die tijd zijn dit je belangrijkste taken: Voorlezen uit de <span class="highlight tooltipkeyword" data-keyword="1038" title="">heilige</span> boeken. Vertellen dat iedereen moet doen wat daarin staat. En uitleg geven over het geloof.</span></p> 
  <p class="p"><span class="indent"></span><span class="verse"><sup id="1Tim.4.14" class="v">14</sup>God heeft jou een bijzondere kracht gegeven om je werk te doen. Gebruik die kracht goed! <span class="highlight tooltipkeyword" data-keyword="1031" title="">Profeten</span> in de kerk hadden al gezegd dat God je die kracht zou geven. En die kreeg je toen de leiders van de kerk hun handen op je hoofd legden.</span></p> 
  <p class="p"><span class="indent"></span><span class="verse"><sup id="1Tim.4.15" class="v">15</sup>Luister goed naar mijn woorden, laat je leven erdoor bepalen. Dan zullen alle gelovigen zien dat je een steeds betere leider wordt. </span><span class="verse"><sup id="1Tim.4.16" class="v">16</sup>Let erop dat je je goed gedraagt, en houd vast aan de juiste uitleg. Blijf dat steeds doen. Want zo zul je jezelf redden, en ook alle christenen die naar je luisteren.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De zorg voor mensen in de kerk</h2> 
  <h3 class="s">Behandel iedereen als familie</h3> 
  <p class="p"><h1>5</h1><span class="verse"><sup id="1Tim.5.1" class="v">1</sup>Timoteüs, als een oudere man fouten gemaakt heeft, moet je hem met respect behandelen. Geef hem raad alsof hij je vader is. Behandel jonge mannen als je broers, </span><span class="verse"><sup id="1Tim.5.2" class="v">2</sup>en oudere vrouwen als je moeder. Behandel jonge vrouwen alsof ze je zussen zijn, en ga op een zuivere manier met hen om.</span></p> 
  <h3 class="s">Zorg voor de <span class="highlight tooltipkeyword" data-keyword="89" title="">weduwen</span></h3> 
  <p class="p"><span class="indent"></span><span class="verse"><sup id="1Tim.5.3" class="v">3</sup>Zorg goed voor <span class="highlight tooltipkeyword" data-keyword="89" title="">weduwen</span> die echt hulp nodig hebben. </span><span class="verse"><sup id="1Tim.5.4" class="v">4</sup>Als een <span class="highlight tooltipkeyword" data-keyword="89" title="">weduwe</span> kinderen of kleinkinderen heeft, moeten die voor haar zorgen. Zo doen ze iets terug voor de vrouw die vroeger voor hen zorgde. En dan gedragen ze zich als goede christenen, die voor hun <span class="highlight tooltipkeyword" data-keyword="149" title="">familie</span> zorgen. Dat is wat God wil.</span></p> 
  <p class="p"><span class="indent"></span><span class="verse"><sup id="1Tim.5.5" class="v">5</sup>Een <span class="highlight tooltipkeyword" data-keyword="89" title="">weduwe</span> die echt niemand meer heeft, vertrouwt alleen nog maar op God. Ze bidt dag en nacht en houdt daar niet mee op. </span><span class="verse"><sup id="1Tim.5.6" class="v">6</sup>Maar als een <span class="highlight tooltipkeyword" data-keyword="89" title="">weduwe</span> alleen voor haar eigen plezier leeft, dan loopt het slecht met haar af.</span></p> 
  <p class="p"><span class="indent"></span><span class="verse"><sup id="1Tim.5.7" class="v">7</sup>Zorg ervoor dat die regels duidelijk zijn, zodat iedereen goed leeft. </span><span class="verse"><sup id="1Tim.5.8" class="v">8</sup>Iemand die niet wil zorgen voor zijn familie, en zelfs niet voor zijn eigen ouders, die is geen christen. Zo iemand leeft nog slechter dan een ongelovige.</span></p> 
  <h3 class="s">De kerk moet niet alle <span class="highlight tooltipkeyword" data-keyword="89" title="">weduwen</span> helpen</h3> 
  <p class="p"><span class="indent"></span><span class="verse"><sup id="1Tim.5.9" class="v">9</sup>Je moet niet elke <span class="highlight tooltipkeyword" data-keyword="89" title="">weduwe</span> zomaar op de lijst zetten van <span class="highlight tooltipkeyword" data-keyword="89" title="">weduwen</span> die hulp krijgen van de kerk. Alleen een <span class="highlight tooltipkeyword" data-keyword="89" title="">weduwe</span> die ouder is dan zestig jaar, mag op de lijst komen. Bovendien mag ze maar één keer getrouwd geweest zijn. </span><span class="verse"><sup id="1Tim.5.10" class="v">10</sup>En verder moet iedereen haar goede daden kennen. Zoals bijvoorbeeld het opvoeden van kinderen, het hartelijk ontvangen van vreemdelingen in haar huis, het wassen van de voeten van gelovigen, en het helpen van mensen die het moeilijk hebben. Een <span class="highlight tooltipkeyword" data-keyword="89" title="">weduwe</span> moet veel van zulke goede dingen gedaan hebben.</span></p> 
  <p class="p"><span class="indent"></span><span class="verse"><sup id="1Tim.5.11" class="v">11-12</sup>Jonge <span class="highlight tooltipkeyword" data-keyword="89" title="">weduwen</span> moet je niet op de lijst zetten, want die willen toch weer trouwen. Want als zij weer seksuele verlangens krijgen, dan geven ze hun trouw aan <span class="highlight tooltipkeyword" data-keyword="101" title="">Christus</span> op. En zo verbreken ze hun <span class="highlight tooltipkeyword" data-keyword="1702" title="">belofte</span> om <span class="highlight tooltipkeyword" data-keyword="101" title="">Christus</span> te dienen, en dan verdienen ze dat God hen straft.</span></p> 
  <p class="p"><span class="indent"></span><span class="verse"><sup id="1Tim.5.13" class="v">13</sup>Het is ook niet goed als jonge <span class="highlight tooltipkeyword" data-keyword="89" title="">weduwen</span> eraan gewend raken om niets te doen. Dan worden ze lui, en gaan ze maar wat kletsen en zich overal mee bemoeien. Dan gaan ze alleen nog maar bij anderen op bezoek om te praten over zaken waarover je niet hoort te praten.</span></p> 
  <p class="p"><span class="indent"></span><span class="verse"><sup id="1Tim.5.14" class="v">14</sup>Ik wil dus dat jonge <span class="highlight tooltipkeyword" data-keyword="89" title="">weduwen</span> trouwen, kinderen krijgen, en goed zorgen voor de mensen in hun huis. Dan kunnen ongelovige mensen geen slechte dingen over christenen zeggen. </span><span class="verse"><sup id="1Tim.5.15" class="v">15</sup>Sommige van de jonge <span class="highlight tooltipkeyword" data-keyword="89" title="">weduwen</span> die wel door de kerk verzorgd werden, zijn hun geloof al kwijtgeraakt. Zij zijn volgelingen van de <span class="highlight tooltipkeyword" data-keyword="517" title="">duivel</span> geworden.</span></p> 
  <p class="p"><span class="indent"></span><span class="verse"><sup id="1Tim.5.16" class="v">16</sup>Als een gelovige vrouw in haar eigen familie <span class="highlight tooltipkeyword" data-keyword="89" title="">weduwen</span> heeft, dan moet ze die helpen. Ze moet dat niet door de kerk laten doen. Dan kan de kerk de <span class="highlight tooltipkeyword" data-keyword="89" title="">weduwen</span> helpen die geen <span class="highlight tooltipkeyword" data-keyword="149" title="">familie</span> hebben.</span></p> 
  <h3 class="s">Leiders van de kerk</h3> 
  <p class="p"><span class="indent"></span><span class="verse"><sup id="1Tim.5.17" class="v">17</sup>Goede leiders van de kerk doen veel moeite om het goede nieuws uit te leggen. Zulke leiders verdienen een dubbele beloning. </span><span class="verse"><sup id="1Tim.5.18" class="v">18</sup>Want in de <span class="highlight tooltipkeyword" data-keyword="1038" title="">heilige</span> boeken staat: «Een koe die gebruikt wordt bij het oogsten, mag eten van het graan.» Dat betekent: iemand die werkt, moet daarvoor beloond worden.</span></p> 
  <p class="p"><span class="indent"></span><span class="verse"><sup id="1Tim.5.19" class="v">19</sup>Timoteüs, je moet een aanklacht tegen een leider van de kerk alleen serieus nemen als er minstens twee getuigen zijn. </span><span class="verse"><sup id="1Tim.5.20" class="v">20</sup>Als een leider inderdaad gezondigd heeft, moet je hem streng toespreken. Iedereen moet daarbij zijn, want dan zijn ook de andere leiders gewaarschuwd.</span></p> 
  <h3 class="s">Maak geen fouten</h3> 
  <p class="p"><span class="indent"></span><span class="verse"><sup id="1Tim.5.21" class="v">21</sup>Je moet iedereen gelijk behandelen. Je mag de ene leider niet beter behandelen dan de andere. God, <span class="highlight tooltipkeyword" data-keyword="1672" title="">Jezus</span> en de <span class="highlight tooltipkeyword" data-keyword="1038" title="">heilige</span> engelen weten dat ik je die opdracht geef.</span></p> 
  <p class="p"><span class="indent"></span><span class="verse"><sup id="1Tim.5.22" class="v">22</sup>Leg niet te snel je handen op iemands hoofd om hem leider van de kerk te maken. Want als die persoon slechte dingen doet, dan ben jij daar ook verantwoordelijk voor. Zorg dat je geen fouten maakt!</span></p> 
  <h3 class="s">Een beetje <span class="highlight tooltipkeyword" data-keyword="1101" title="">wijn</span> is gezond</h3> 
  <p class="p"><span class="indent"></span><span class="verse"><sup id="1Tim.5.23" class="v">23</sup>Timoteüs, je moet niet alleen water drinken. Drink ook een beetje wijn. Dat is goed voor je maag, en het helpt tegen de ziektes die jij regelmatig hebt.</span></p> 
  <h3 class="s">Alles zal bekend worden</h3> 
  <p class="p"><span class="indent"></span><span class="verse"><sup id="1Tim.5.24" class="v">24</sup>De <span class="highlight tooltipkeyword" data-keyword="1711,1710" title="">zonden</span> van sommige mensen zijn nu al duidelijk zichtbaar voor iedereen. Maar van andere mensen zullen de <span class="highlight tooltipkeyword" data-keyword="1711,1710" title="">zonden</span> pas ontdekt worden als God zal rechtspreken.</span></p> 
  <p class="p"><span class="indent"></span><span class="verse"><sup id="1Tim.5.25" class="v">25</sup>Hetzelfde geldt voor de goede dingen die mensen doen. Vaak zijn die nu al duidelijk te zien voor iedereen. En uiteindelijk zullen ook de goede dingen die niemand gezien heeft, bekend worden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Regels voor slaven</h3> 
  <p class="p"><h1>6</h1><span class="verse"><sup id="1Tim.6.1" class="v">1</sup>Slaven moeten respect hebben voor hun meester. Want dan kunnen ongelovige mensen geen slechte dingen zeggen over God of het geloof.</span></p> 
  <p class="p"><span class="indent"></span><span class="verse"><sup id="1Tim.6.2" class="v">2</sup>Stel dat een slaaf een gelovige meester heeft. Dan mag hij niet denken: Ik hoef mijn meester niet te gehoorzamen, want we zijn allebei christen. Nee, die slaaf moet zijn meester juist extra goed dienen. Want hij is door het geloof en de <span class="highlight tooltipkeyword" data-keyword="1054,1056" title="">liefde</span> met zijn meester verbonden.</span></p> 
  <p class="p"><span class="indent"></span>Beste Timoteüs, vertel alles wat ik geschreven heb, aan de andere christenen. En zeg dat ze zich eraan moeten houden.<span class="verse"><sup id="1Tim.6.3" class="v">3-4</sup>Mensen die andere dingen beweren, denken dat ze alles weten. Maar zulke mensen weten niets. Want ze zijn het niet eens met de wijze woorden van onze Heer <span class="highlight tooltipkeyword" data-keyword="1672" title="">Jezus</span> Christus, en met de uitleg van ons geloof. Ze maken graag ruzie, ze houden van nutteloze discussies. Ze denken alleen aan zichzelf, zoeken ruzie, vloeken en spreken kwaad over anderen. </span><span class="verse"><sup id="1Tim.6.5" class="v">5</sup>Ze beginnen voortdurend felle discussies. Ze zijn hun verstand kwijt, en kennen de waarheid niet meer. Ze denken dat ze het geloof kunnen gebruiken om geld te verdienen.</span></p> 
  <h3 class="s">Het geloof brengt rijkdom</h3> 
  <p class="p"><span class="indent"></span><span class="verse"><sup id="1Tim.6.6" class="v">6</sup>Het geloof brengt inderdaad grote rijkdom voor iedereen die tevreden is. </span><span class="verse"><sup id="1Tim.6.7" class="v">7</sup>Toen we op de wereld kwamen, hadden we niets bij ons. En als we de wereld verlaten, kunnen we ook niets meenemen. </span><span class="verse"><sup id="1Tim.6.8" class="v">8</sup>We hebben eten en kleren. Laten we daar tevreden mee zijn.</span></p> 
  <p class="p"><span class="indent"></span><span class="verse"><sup id="1Tim.6.9" class="v">9</sup>Mensen die rijk willen worden, laten zich verleiden om slechte dingen te doen. Met hun dwaze en verkeerde verlangens brengen ze zichzelf in gevaar. Het loopt verkeerd met hen af, ze verliezen uiteindelijk hun leven. </span><span class="verse"><sup id="1Tim.6.10" class="v">10</sup>Het verlangen naar geld is de oorzaak van alles wat slecht is. Sommige christenen wilden zo graag rijk worden, dat ze het geloof kwijtgeraakt zijn. En zo brengen ze zichzelf in grote problemen.</span></p> 
  <h2 class="ms">De strijd voor het geloof</h2> 
  <h3 class="s">Doe goed je best</h3> 
  <p class="p"><span class="indent"></span><span class="verse"><sup id="1Tim.6.11" class="v">11</sup>Timoteüs, jij bent een christen, en je moet geen slechte dingen doen. Doe je best om het goede te doen, om te leven als gelovige, en om op God te vertrouwen. Houd van de mensen, en wees geduldig en vriendelijk. </span><span class="verse"><sup id="1Tim.6.12" class="v">12</sup>Blijf strijden voor het geloof! Zorg dat je het eeuwige leven krijgt, waarvoor God je uitgekozen heeft. Denk aan wat je beloofd hebt: dat je alles overhebt voor het geloof. Alle christenen waren erbij toen je dat hardop beloofde.</span></p> 
  <h3 class="s">Houd je aan je opdracht</h3> 
  <p class="p"><span class="indent"></span><span class="verse"><sup id="1Tim.6.13" class="v">13-14</sup>Timoteüs, doe alles wat ik je geschreven heb, en doe dat op een volmaakte manier. God, die aan iedereen het leven geeft, weet dat ik dat van je vraag. En Christus, die open en eerlijk de waarheid vertelde aan Pontius Pilatus, weet dat ook. Blijf alles doen wat ik je geschreven heb, totdat onze Heer Jezus <span class="highlight tooltipkeyword" data-keyword="101" title="">Christus</span> komt. </span><span class="verse"><sup id="1Tim.6.15" class="v">15</sup>God beslist wanneer dat zal zijn.</span></p> 
  <p class="p"><span class="indent"></span>Want God is de volmaakte en enige heerser. Hij is de hoogste Heer en koning.<span class="verse"><sup id="1Tim.6.16" class="v">16</sup>Hij is de enige die eeuwig bestaat. Hij woont in het licht, waar geen mens kan komen. En geen mens heeft hem ooit gezien, of kan hem zien. Alle eer en macht aan God, voor altijd! Amen.</span></p> 
  <h3 class="s">Rijke mensen</h3> 
  <p class="p"><span class="indent"></span><span class="verse"><sup id="1Tim.6.17" class="v">17</sup>Vertel de rijke mensen van deze wereld dat ze niet trots moeten zijn. Ze moeten niet vertrouwen op rijkdom, want die kun je makkelijk verliezen. Ze moeten vertrouwen op God. Hij geeft ons meer dan genoeg om van te genieten.</span></p> 
  <p class="p"><span class="indent"></span><span class="verse"><sup id="1Tim.6.18" class="v">18</sup>Vertel de rijke mensen ook dat ze zo veel mogelijk goede daden moeten doen. En dat ze hun bezit moeten delen met anderen. </span><span class="verse"><sup id="1Tim.6.19" class="v">19</sup>Zo zijn ze goed voorbereid op de toekomst. Want zo zorgen ze ervoor dat ze het eeuwige leven krijgen.</span></p> 
  <p class="p"><span class="indent"></span></p> 
  <h2 class="ms">Slot van de brief</h2> 
  <span class="verse"><sup id="1Tim.6.20" class="v">20</sup>Beste Timoteüs, verdedig de juiste uitleg van het goede nieuws, die ik je geleerd heb. Pas op voor de valse leraren en voor alle praatjes waarmee ze God beledigen. Zij noemen het kennis, maar het is onzin. </span> 
  <span class="verse"><sup id="1Tim.6.21" class="v">21</sup>De mensen die zulke dingen beweren, zijn hun geloof kwijtgeraakt.</span> 
  <p class="p"><span class="indent"></span>Ik wens je toe dat de Heer goed is voor jullie allemaal.</p> 
  <p></p> 
  <br> 
   
 </div> 
</div>