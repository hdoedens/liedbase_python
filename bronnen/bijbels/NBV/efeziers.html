<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Eph.1.1" class="v">1</sup>Van Paulus, door Gods wil apostel van <span class="highlight tooltipkeyword" data-keyword="101" title="">Christus</span> Jezus. Aan de <span class="highlight tooltipkeyword" data-keyword="1038" title="">heiligen</span> in Efeze, aan de gelovigen die één zijn in <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="Eph.1.2" class="v">2</sup><span class="highlight tooltipkeyword" data-keyword="719,1645" title="">Genade</span> zij u en vrede van God, onze Vader, en van <span class="highlight tooltipkeyword" data-keyword="1672" title="">Jezus</span> Christus, de Heer.</span></p> 
  <h3 class="s">Lof en dank</h3> 
  <p class="p"><span class="indent"></span><span class="verse"><sup id="Eph.1.3" class="v">3</sup>Gezegend zij de God en Vader van onze Heer <span class="highlight tooltipkeyword" data-keyword="1672" title="">Jezus</span> Christus, die ons in de hemelsferen, in Christus, met talrijke geestelijke zegeningen heeft gezegend.</span></p> 
  <p class="p"><span class="indent"></span><span class="verse"><sup id="Eph.1.4" class="v">4</sup>In <span class="highlight tooltipkeyword" data-keyword="101" title="">Christus</span> immers heeft God, voordat de wereld gegrondvest werd, ons vol <span class="highlight tooltipkeyword" data-keyword="1054,1056" title="">liefde</span> <span class="highlight tooltipkeyword" data-keyword="644" title="">uitgekozen</span> om voor hem <span class="highlight tooltipkeyword" data-keyword="1038" title="">heilig</span> en zuiver te zijn, </span><span class="verse"><sup id="Eph.1.5" class="v">5</sup>en hij heeft ons naar zijn wil en verlangen voorbestemd om in Jezus <span class="highlight tooltipkeyword" data-keyword="101" title="">Christus</span> zijn kinderen te worden, </span><span class="verse"><sup id="Eph.1.6" class="v">6</sup>tot eer van de grootheid van Gods genade, ons geschonken in zijn geliefde Zoon.</span></p> 
  <p class="p"><span class="indent"></span><span class="verse"><sup id="Eph.1.7" class="v">7</sup>In hem zijn wij door zijn bloed verlost en zijn onze <span class="highlight tooltipkeyword" data-keyword="1711,1710" title="">zonden</span> vergeven, dankzij de rijke genade </span><span class="verse"><sup id="Eph.1.8" class="v">8</sup>die God ons in overvloed heeft geschonken. Hij heeft ons in al zijn wijsheid en inzicht </span><span class="verse"><sup id="Eph.1.9" class="v">9-10</sup>dit mysterie onthuld: zijn voornemen om met <span class="highlight tooltipkeyword" data-keyword="101" title="">Christus</span> de voltooiing van de tijd te verwezenlijken en zijn besluit om alles in de hemel en op aarde onder één hoofd bijeen te brengen, onder Christus.</span></p> 
  <p class="p"><span class="indent"></span><span class="verse"><sup id="Eph.1.11" class="v">11</sup>In hem heeft God, die alles naar zijn wil en besluit tot stand brengt, ons de bestemming toebedeeld </span><span class="verse"><sup id="Eph.1.12" class="v">12</sup>om vanaf het begin onze hoop te vestigen op Christus, tot eer van Gods grootheid.</span></p> 
  <p class="p"><span class="indent"></span><span class="verse"><sup id="Eph.1.13" class="v">13</sup>In hem hebt ook u de boodschap van de waarheid gehoord, het evangelie van uw redding, in hem bent u, door uw geloof, gemerkt met het stempel van de <span class="highlight tooltipkeyword" data-keyword="1038" title="">heilige</span> Geest die ons beloofd is </span><span class="verse"><sup id="Eph.1.14" class="v">14</sup>als voorschot op onze erfenis, opdat allen die hij zich heeft verworven verlost zullen worden, tot eer van Gods grootheid.</span></p> 
  <p class="b"></p> 
  <p class="p"><span class="indent"></span><span class="verse"><sup id="Eph.1.15" class="v">15</sup>Daarom, en ook omdat ik gehoord heb over uw geloof in Jezus, de Heer, en over uw <span class="highlight tooltipkeyword" data-keyword="1054,1056" title="">liefde</span> voor alle <span class="highlight tooltipkeyword" data-keyword="1038" title="">heiligen</span>, </span><span class="verse"><sup id="Eph.1.16" class="v">16</sup>dank ik God onophoudelijk voor u en noem ik u in mijn gebeden. </span><span class="verse"><sup id="Eph.1.17" class="v">17</sup>Moge de God van onze Heer <span class="highlight tooltipkeyword" data-keyword="1672" title="">Jezus</span> Christus, de vader van alle luister, u een geest van inzicht schenken in wat geopenbaard is, opdat u hem zult kennen. </span><span class="verse"><sup id="Eph.1.18" class="v">18</sup>Moge uw <span class="highlight tooltipkeyword" data-keyword="631" title="">hart</span> verlicht worden, zodat u zult zien waarop u hopen mag nu hij u geroepen heeft, hoe rijk de luister is die de <span class="highlight tooltipkeyword" data-keyword="1038" title="">heiligen</span> zullen ontvangen, </span><span class="verse"><sup id="Eph.1.19" class="v">19</sup>en hoe overweldigend groot de krachtige werking van Gods macht is voor ons die geloven. </span><span class="verse"><sup id="Eph.1.20" class="v">20</sup>Die macht was ook werkzaam in <span class="highlight tooltipkeyword" data-keyword="101" title="">Christus</span> toen God hem opwekte uit de dood en hem in de hemelsferen een plaats gaf aan zijn rechterhand, </span><span class="verse"><sup id="Eph.1.21" class="v">21</sup>hoog boven alle hemelse vorsten en heersers, alle machten en krachten en elke naam die genoemd wordt, niet alleen in deze wereld maar ook in de toekomstige. </span><span class="verse"><sup id="Eph.1.22" class="v">22</sup>Hij heeft alles aan zijn voeten gelegd en hem als hoofd over alles aangesteld, voor de kerk, </span><span class="verse"><sup id="Eph.1.23" class="v">23</sup>die zijn lichaam is, de volheid van hem die alles in allen vervult.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Eén in Christus</h3> 
  <p class="p"><h1>2</h1><span class="verse"><sup id="Eph.2.1" class="v">1</sup>U was dood door de misstappen en <span class="highlight tooltipkeyword" data-keyword="1711,1710" title="">zonden</span> </span><span class="verse"><sup id="Eph.2.2" class="v">2</sup>waarmee u de weg ging van de god van deze wereld, de heerser over de machten in de lucht, de geest die nu werkzaam is in hen die God <span class="highlight tooltipkeyword" data-keyword="1711,1710" title="">ongehoorzaam</span> zijn. </span><span class="verse"><sup id="Eph.2.3" class="v">3</sup>Net als zij lieten ook wij allen ons eens beheersen door onze wereldse begeerten, wij volgden alle zelfzuchtige verlangens en gedachten die in ons opkwamen en stonden van nature bloot aan Gods toorn, net als ieder ander. </span><span class="verse"><sup id="Eph.2.4" class="v">4</sup>Maar omdat God zo <span class="highlight tooltipkeyword" data-keyword="1053" title="">barmhartig</span> is, omdat de <span class="highlight tooltipkeyword" data-keyword="1054,1056" title="">liefde</span> die hij voor ons heeft opgevat zo groot is, </span><span class="verse"><sup id="Eph.2.5" class="v">5</sup>heeft hij ons, die dood waren door onze <span class="highlight tooltipkeyword" data-keyword="1711,1710" title="">zonden</span>, samen met <span class="highlight tooltipkeyword" data-keyword="101" title="">Christus</span> levend gemaakt. Ook u bent nu door zijn <span class="highlight tooltipkeyword" data-keyword="719,1645" title="">genade</span> gered. </span><span class="verse"><sup id="Eph.2.6" class="v">6</sup>Hij heeft ons samen met hem uit de dood <span class="highlight tooltipkeyword" data-keyword="142" title="">opgewekt</span> en ons een plaats gegeven in de hemelsferen, in <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="Eph.2.7" class="v">7</sup>Zo zal hij, in de eeuwen die komen, laten zien hoe overweldigend rijk zijn <span class="highlight tooltipkeyword" data-keyword="719,1645" title="">genade</span> is, hoe goed hij voor ons is door <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="Eph.2.8" class="v">8</sup>Door zijn <span class="highlight tooltipkeyword" data-keyword="719,1645" title="">genade</span> bent u nu immers gered, dankzij uw geloof. Maar dat dankt u niet aan uzelf; het is een geschenk van God </span><span class="verse"><sup id="Eph.2.9" class="v">9</sup>en geen gevolg van uw daden, dus niemand kan zich erop laten voorstaan. </span><span class="verse"><sup id="Eph.2.10" class="v">10</sup>Want hij heeft ons gemaakt tot wat wij nu zijn: in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> geschapen om de weg te gaan van de goede daden die God heeft voorbereid.</span></p> 
  <p class="p"><span class="indent"></span><span class="verse"><sup id="Eph.2.11" class="v">11</sup>Bedenk daarom dat u -&nbsp;u die eigenlijk door uw afkomst heidenen bent en onbesnedenen genoemd wordt door hen die door mensenhanden <span class="highlight tooltipkeyword" data-keyword="1260" title="">besneden</span> zijn&nbsp;- </span><span class="verse"><sup id="Eph.2.12" class="v">12</sup>bedenk dat u destijds niet verbonden was met Christus, geen deel had aan het burgerschap van Israël en niet betrokken was bij de verbondssluitingen en de beloften die daarbij hoorden. U leefde in een wereld <span class="highlight tooltipkeyword" data-keyword="1711,1710" title="">zonder</span> hoop en <span class="highlight tooltipkeyword" data-keyword="1711,1710" title="">zonder</span> God. </span><span class="verse"><sup id="Eph.2.13" class="v">13</sup>Maar nu bent u, die eens ver weg was, in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> dichtbij gekomen, door zijn bloed. </span><span class="verse"><sup id="Eph.2.14" class="v">14</sup>Want hij is onze vrede, hij die met zijn dood de twee werelden één heeft gemaakt, de muur van vijandschap ertussen heeft afgebroken </span><span class="verse"><sup id="Eph.2.15" class="v">15</sup>en de wet met zijn geboden en voorschriften buiten werking heeft gesteld, om uit die twee in zichzelf één nieuwe mens te scheppen. Zo bracht hij vrede </span><span class="verse"><sup id="Eph.2.16" class="v">16</sup>en verzoende hij door het <span class="highlight tooltipkeyword" data-keyword="1141" title="">kruis</span> beide in één lichaam met God, door in zijn lichaam de vijandschap te doden. </span><span class="verse"><sup id="Eph.2.17" class="v">17</sup>Vrede kwam hij verkondigen aan u die ver weg was en vrede aan hen die dichtbij waren: </span><span class="verse"><sup id="Eph.2.18" class="v">18</sup>dankzij hem hebben wij allen door één Geest toegang tot de Vader.</span></p> 
  <p class="p"><span class="indent"></span><span class="verse"><sup id="Eph.2.19" class="v">19</sup>Zo bent u dus geen vreemdelingen of gasten meer, maar burgers, net als de <span class="highlight tooltipkeyword" data-keyword="1038" title="">heiligen</span>, en huisgenoten van God, </span><span class="verse"><sup id="Eph.2.20" class="v">20</sup>gebouwd op het fundament van de apostelen en profeten, met <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> zelf als de hoeksteen. </span><span class="verse"><sup id="Eph.2.21" class="v">21</sup>Vanuit hem groeit het hele gebouw, steen voor steen, uit tot een tempel die gewijd is aan hem, de Heer, </span><span class="verse"><sup id="Eph.2.22" class="v">22</sup>in wie ook u samen opgebouwd wordt tot een plaats waar God woont door zijn Geest.</span></p> 
  <p class="b"></p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="Eph.3.1" class="v">1</sup>Daarom is het dat ik, Paulus, gevangene omwille van <span class="highlight tooltipkeyword" data-keyword="101" title="">Christus</span> Jezus, voor u, heidenen, bid. </span><span class="verse"><sup id="Eph.3.2" class="v">2</sup>U moet toch wel gehoord hebben dat God mij de taak heeft toevertrouwd om de <span class="highlight tooltipkeyword" data-keyword="719,1645" title="">genade</span> door te geven die mij met het oog op u geschonken is. </span><span class="verse"><sup id="Eph.3.3" class="v">3</sup>Mij is in een openbaring het mysterie onthuld waarover ik hiervoor in het kort heb geschreven. </span><span class="verse"><sup id="Eph.3.4" class="v">4</sup>Aan de hand daarvan kunt u zich, wanneer u dat leest, een beeld vormen van mijn inzicht in dit mysterie van Christus. </span><span class="verse"><sup id="Eph.3.5" class="v">5</sup>Het is onder vorige generaties niet aan de mensen onthuld, maar nu door de Geest geopenbaard aan zijn <span class="highlight tooltipkeyword" data-keyword="1038" title="">heilige</span> apostelen en profeten: </span><span class="verse"><sup id="Eph.3.6" class="v">6</sup>de heidenen delen door <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> ook in de erfenis, maken deel uit van hetzelfde lichaam en hebben ook deel aan de belofte, op grond van het evangelie. </span><span class="verse"><sup id="Eph.3.7" class="v">7</sup>Van dat evangelie ben ik een dienaar geworden door de gave van Gods genade, die ik ontvangen heb door zijn kracht die in mij werkt. </span><span class="verse"><sup id="Eph.3.8" class="v">8</sup>Mij, de allerminste van alle <span class="highlight tooltipkeyword" data-keyword="1038" title="">heiligen</span>, is de <span class="highlight tooltipkeyword" data-keyword="719,1645" title="">genade</span> geschonken om de heidenen de ondoorgrondelijke rijkdom van <span class="highlight tooltipkeyword" data-keyword="101" title="">Christus</span> te verkondigen, </span><span class="verse"><sup id="Eph.3.9" class="v">9</sup>en voor allen in het licht te stellen hoe het mysterie dat in alle eeuwen verborgen was in God, de schepper van het al, werkelijkheid wordt. </span><span class="verse"><sup id="Eph.3.10" class="v">10</sup>Zo zal nu door de kerk de wijsheid van God in al haar schakeringen bekend worden aan alle vorsten en heersers in de hemelsferen, </span><span class="verse"><sup id="Eph.3.11" class="v">11</sup>naar het eeuwenoude plan dat hij heeft verwezenlijkt in <span class="highlight tooltipkeyword" data-keyword="101" title="">Christus</span> Jezus, onze Heer, </span><span class="verse"><sup id="Eph.3.12" class="v">12</sup>in wie wij vrijelijk toegang hebben tot God, vol vertrouwen door ons geloof in hem. </span><span class="verse"><sup id="Eph.3.13" class="v">13</sup>Ik vraag u dan ook de moed niet te verliezen wanneer ik lijd omwille van u, want daaraan kunt u eer ontlenen.</span></p> 
  <p class="p"><span class="indent"></span><span class="verse"><sup id="Eph.3.14" class="v">14</sup>Daarom buig ik mijn knieën voor de Vader, </span><span class="verse"><sup id="Eph.3.15" class="v">15</sup>die de vader is van elke gemeenschap in de hemelsferen en op aarde. </span><span class="verse"><sup id="Eph.3.16" class="v">16</sup>Moge hij vanuit zijn rijke luister uw innerlijke wezen kracht en sterkte schenken door zijn Geest, </span><span class="verse"><sup id="Eph.3.17" class="v">17</sup>zodat door uw geloof <span class="highlight tooltipkeyword" data-keyword="101" title="">Christus</span> kan gaan wonen in uw hart, en u geworteld en gegrondvest blijft in de liefde. </span><span class="verse"><sup id="Eph.3.18" class="v">18</sup>Dan zult u met alle <span class="highlight tooltipkeyword" data-keyword="1038" title="">heiligen</span> de lengte en de breedte, de hoogte en de diepte kunnen begrijpen, </span><span class="verse"><sup id="Eph.3.19" class="v">19</sup>ja de <span class="highlight tooltipkeyword" data-keyword="1054,1056" title="">liefde</span> van <span class="highlight tooltipkeyword" data-keyword="101" title="">Christus</span> kennen die alle kennis te boven gaat, opdat u zult volstromen met Gods volkomenheid.</span></p> 
  <p class="p"><span class="indent"></span><span class="verse"><sup id="Eph.3.20" class="v">20</sup>Aan hem die door de kracht die in ons werkt bij machte is oneindig veel meer te doen dan wij vragen of denken, </span><span class="verse"><sup id="Eph.3.21" class="v">21</sup>aan hem komt de eer toe, in de kerk en in <span class="highlight tooltipkeyword" data-keyword="101" title="">Christus</span> Jezus, tot in alle generaties, tot in alle eeuwigheid. Amen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Christus als fundament</h3> 
  <p class="p"><h1>4</h1><span class="verse"><sup id="Eph.4.1" class="v">1</sup>Ik, die gevangenzit omwille van de Heer, vraag u dan ook dringend de weg te gaan die past bij de roeping die u hebt ontvangen: </span><span class="verse"><sup id="Eph.4.2" class="v">2</sup>wees steeds bescheiden, zachtmoedig en geduldig, en verdraag elkaar uit liefde. </span><span class="verse"><sup id="Eph.4.3" class="v">3</sup>Span u in om door de samenbindende kracht van de vrede de eenheid te bewaren die de Geest u geeft: </span><span class="verse"><sup id="Eph.4.4" class="v">4</sup>één lichaam en één geest, zoals u één hoop hebt op grond van uw roeping, </span><span class="verse"><sup id="Eph.4.5" class="v">5</sup>één Heer, één geloof, één doop, </span><span class="verse"><sup id="Eph.4.6" class="v">6</sup>één God en Vader van allen, die boven allen, door allen en in allen is.</span></p> 
  <p class="p"><span class="indent"></span><span class="verse"><sup id="Eph.4.7" class="v">7</sup>Aan ieder van ons is <span class="highlight tooltipkeyword" data-keyword="719,1645" title="">genade</span> geschonken naar de maat waarmee <span class="highlight tooltipkeyword" data-keyword="101" title="">Christus</span> geeft. </span><span class="verse"><sup id="Eph.4.8" class="v">8</sup>Daarom staat er: 'Toen hij opsteeg naar omhoog, voerde hij gevangenen mee en schonk hij gaven aan de mensen.' </span><span class="verse"><sup id="Eph.4.9" class="v">9</sup>'Hij steeg op' - wat betekent dat anders dan dat hij ook is afgedaald naar wat lager ligt, naar de aarde? </span><span class="verse"><sup id="Eph.4.10" class="v">10</sup>Hij die is afgedaald is dezelfde als hij die opsteeg, tot boven de hemelsferen, om alles met zijn aanwezigheid te vullen. </span><span class="verse"><sup id="Eph.4.11" class="v">11</sup>En hij is het die apostelen heeft aangesteld, en profeten, evangelieverkondigers, <span class="highlight tooltipkeyword" data-keyword="1115,92,457" title="">herders</span> en leraren, </span><span class="verse"><sup id="Eph.4.12" class="v">12</sup>om de <span class="highlight tooltipkeyword" data-keyword="1038" title="">heiligen</span> toe te rusten voor het werk in zijn dienst. Zo wordt het lichaam van <span class="highlight tooltipkeyword" data-keyword="101" title="">Christus</span> opgebouwd, </span><span class="verse"><sup id="Eph.4.13" class="v">13</sup>totdat wij allen samen door ons geloof en door onze kennis van de Zoon van God een eenheid vormen, de eenheid van de volmaakte mens, van de tot volle wasdom gekomen volheid van Christus. </span><span class="verse"><sup id="Eph.4.14" class="v">14</sup>Dan zijn we geen onmondige kinderen meer die stuurloos ronddobberen en met elke wind meewaaien, met wat er maar verkondigd wordt door mensen die tot alles in staat zijn wanneer ze anderen listig en doortrapt op een dwaalspoor willen brengen. </span><span class="verse"><sup id="Eph.4.15" class="v">15</sup>Dan zullen we, door ons aan de waarheid te houden en elkaar lief te hebben, samen volledig toe groeien naar hem die het hoofd is: Christus. </span><span class="verse"><sup id="Eph.4.16" class="v">16</sup>Vanuit dat hoofd krijgt het lichaam samenhang, en wordt het ondersteund en bijeengehouden door alle gewrichtsbanden. Ieder deel draagt naar vermogen bij tot de groei van het lichaam, dat zo zichzelf opbouwt door de liefde.</span></p> 
  <p class="p"><span class="indent"></span><span class="verse"><sup id="Eph.4.17" class="v">17</sup>Op gezag van de Heer zeg ik u dus met klem: ga niet langer de weg van de heidenen met hun loze denkbeelden. </span><span class="verse"><sup id="Eph.4.18" class="v">18</sup>In hun geest heerst duisternis en ze zijn vervreemd van het leven met God, omdat ze hem niet kennen en hun <span class="highlight tooltipkeyword" data-keyword="631" title="">hart</span> voor hem gesloten hebben. </span><span class="verse"><sup id="Eph.4.19" class="v">19</sup>Afgestompt als ze zijn, geven ze zich over aan losbandigheid en storten ze zich in allerlei zedeloze praktijken. </span><span class="verse"><sup id="Eph.4.20" class="v">20</sup>Maar zo hebt u <span class="highlight tooltipkeyword" data-keyword="101" title="">Christus</span> niet leren kennen! </span><span class="verse"><sup id="Eph.4.21" class="v">21</sup>U hebt toch over hem gehoord, u hebt toch onderricht over hem gekregen? Door <span class="highlight tooltipkeyword" data-keyword="1672" title="">Jezus</span> wordt duidelijk </span><span class="verse"><sup id="Eph.4.22" class="v">22</sup>dat u uw vroegere levenswandel moet opgeven en de oude mens, die te gronde gaat aan bedrieglijke begeerten, moet afleggen, </span><span class="verse"><sup id="Eph.4.23" class="v">23</sup>dat uw geest en uw denken voortdurend vernieuwd moeten worden </span><span class="verse"><sup id="Eph.4.24" class="v">24</sup>en dat u de nieuwe mens moet aantrekken, die naar Gods wil geschapen is in waarachtige <span class="highlight tooltipkeyword" data-keyword="1631,1630,1629,1621" title="">rechtvaardigheid</span> en heiligheid.</span></p> 
  <h3 class="s">Het nieuwe leven</h3> 
  <p class="p"><span class="indent"></span><span class="verse"><sup id="Eph.4.25" class="v">25</sup>Leg daarom de leugen af en spreek de waarheid tegen elkaar, want wij zijn elkaars ledematen. </span><span class="verse"><sup id="Eph.4.26" class="v">26</sup>Als u boos wordt, <span class="highlight tooltipkeyword" data-keyword="1710,1063" title="">zondig</span> dan niet: laat de zon niet ondergaan over uw boosheid, </span><span class="verse"><sup id="Eph.4.27" class="v">27</sup>geef de <span class="highlight tooltipkeyword" data-keyword="517" title="">duivel</span> geen kans. </span><span class="verse"><sup id="Eph.4.28" class="v">28</sup>Laat wie steelt niet meer stelen, maar eerlijk de kost verdienen door zelf hard te werken om iets weg te kunnen geven aan wie het nodig heeft. </span><span class="verse"><sup id="Eph.4.29" class="v">29</sup>Laat geen vuile taal over uw lippen komen, maar alleen goede en waar nodig opbouwende woorden, die goeddoen aan wie ze hoort. </span><span class="verse"><sup id="Eph.4.30" class="v">30</sup>Maak Gods <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> niet bedroefd, want hij is het stempel waarmee u gemerkt bent voor de dag van de verlossing. </span><span class="verse"><sup id="Eph.4.31" class="v">31</sup>Laat alle wrok en drift en boosheid varen, alle geschreeuw en gevloek, en alle kwaadaardigheid.</span></p> 
  <p class="p"><span class="indent"></span><span class="verse"><sup id="Eph.4.32" class="v">32</sup>Wees goed voor elkaar en vol medeleven; vergeef elkaar zoals God u in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1712" title="">vergeven</span> heeft.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>5</h1><sup id="Eph.5.1" class="v">1</sup>Volg dus het voorbeeld van God, als kinderen die hij liefheeft, <sup id="Eph.5.2" class="v">2</sup>en ga de weg van de liefde, zoals Christus, die ons heeft liefgehad en zich voor ons gegeven heeft als offer, als een geurige gave voor God.</p> 
  <p class="p"><span class="verse"><sup id="Eph.5.3" class="v">3</sup>Laat er bij u geen sprake zijn van ontucht of zedeloosheid, of van hebzucht - deze dingen horen niet bij <span class="highlight tooltipkeyword" data-keyword="1038" title="">heiligen</span>. </span><span class="verse"><sup id="Eph.5.4" class="v">4</sup>Ook dubbelzinnige, oppervlakkige en platvloerse taal is ongepast - spreek liever woorden van dank. </span><span class="verse"><sup id="Eph.5.5" class="v">5</sup>Want u moet goed weten dat iemand die in ontucht leeft, zedeloos of hebzuchtig is -&nbsp;dat is allemaal afgoderij&nbsp;- geen deel kan hebben aan het koninkrijk van <span class="highlight tooltipkeyword" data-keyword="101" title="">Christus</span> en van God. </span><span class="verse"><sup id="Eph.5.6" class="v">6</sup>Laat u door niemand met loze woorden misleiden, want wie God <span class="highlight tooltipkeyword" data-keyword="1711,1710" title="">ongehoorzaam</span> is, wordt getroffen door zijn toorn. </span><span class="verse"><sup id="Eph.5.7" class="v">7</sup>Gedraag u dus niet zoals zij, </span><span class="verse"><sup id="Eph.5.8" class="v">8</sup>want eens was u duisternis maar nu bent u licht, door uw bestaan in de Heer. Ga de weg van de kinderen van het licht. </span><span class="verse"><sup id="Eph.5.9" class="v">9</sup>Het licht brengt goedheid voort en <span class="highlight tooltipkeyword" data-keyword="1631,1629,1621" title="">gerechtigheid</span> en waarheid. </span><span class="verse"><sup id="Eph.5.10" class="v">10</sup>Onderzoek wat de wil van de Heer is. </span><span class="verse"><sup id="Eph.5.11" class="v">11</sup>Neem geen deel aan de vruchteloze praktijken van de duisternis maar ontmasker die juist, </span><span class="verse"><sup id="Eph.5.12" class="v">12</sup>want wat daar in het verborgene gebeurt, is te schandelijk voor woorden. </span><span class="verse"><sup id="Eph.5.13" class="v">13</sup>Maar alles wat door het licht ontmaskerd wordt, wordt openbaar, </span><span class="verse"><sup id="Eph.5.14" class="v">14</sup>en alles wat openbaar wordt, is zelf licht. Daarom staat er:</span></p> 
  <p class="q">'Ontwaak uit uw slaap,</p> 
  <p class="q">sta op uit de dood,</p> 
  <p class="q">en <span class="highlight tooltipkeyword" data-keyword="101" title="">Christus</span> zal over u stralen.'</p> 
  <p class="m"><span class="verse"><sup id="Eph.5.15" class="v">15</sup>Let dus goed op welke weg u bewandelt, gedraag u niet als dwazen maar als verstandige mensen. </span><span class="verse"><sup id="Eph.5.16" class="v">16</sup>Gebruik uw dagen goed, want we leven in een slechte tijd. </span><span class="verse"><sup id="Eph.5.17" class="v">17</sup>Wees niet onverstandig, maar probeer te begrijpen wat de Heer wil. </span><span class="verse"><sup id="Eph.5.18" class="v">18</sup>Bedrink u niet, want dat leidt tot uitspattingen, maar laat de Geest u vervullen </span><span class="verse"><sup id="Eph.5.19" class="v">19</sup>en zing met elkaar psalmen, hymnen en liederen die de Geest u ingeeft. Zing en jubel met heel uw <span class="highlight tooltipkeyword" data-keyword="631" title="">hart</span> voor de Heer </span><span class="verse"><sup id="Eph.5.20" class="v">20</sup>en dank God, die uw Vader is, altijd voor alles in de naam van onze Heer <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="b"></p> 
  <p class="p"><span class="indent"></span><span class="verse"><sup id="Eph.5.21" class="v">21</sup>Aanvaard elkaars gezag uit eerbied voor Christus. </span><span class="verse"><sup id="Eph.5.22" class="v">22</sup>Vrouwen, erken het gezag van uw man als dat van de Heer, </span><span class="verse"><sup id="Eph.5.23" class="v">23</sup>want een man is het hoofd van zijn vrouw, zoals <span class="highlight tooltipkeyword" data-keyword="101" title="">Christus</span> het hoofd is van de kerk, het lichaam dat hij gered heeft. </span><span class="verse"><sup id="Eph.5.24" class="v">24</sup>En zoals de kerk het gezag van <span class="highlight tooltipkeyword" data-keyword="101" title="">Christus</span> erkent, zo moeten vrouwen in ieder opzicht het gezag van hun man erkennen. </span><span class="verse"><sup id="Eph.5.25" class="v">25</sup>Mannen, heb uw vrouw lief, zoals <span class="highlight tooltipkeyword" data-keyword="101" title="">Christus</span> de kerk heeft liefgehad en zich voor haar heeft prijsgegeven </span><span class="verse"><sup id="Eph.5.26" class="v">26</sup>om haar te <span class="highlight tooltipkeyword" data-keyword="1038" title="">heiligen</span>, haar te <span class="highlight tooltipkeyword" data-keyword="1691,1694" title="">reinigen</span> met water en woorden </span><span class="verse"><sup id="Eph.5.27" class="v">27</sup>en om haar in al haar luister bij zich te nemen, zodat ze <span class="highlight tooltipkeyword" data-keyword="1711,1710" title="">zonder</span> vlek of rimpel of iets dergelijks zal zijn, <span class="highlight tooltipkeyword" data-keyword="1038" title="">heilig</span> en zuiver. </span><span class="verse"><sup id="Eph.5.28" class="v">28</sup>Zo moeten mannen hun vrouw liefhebben, als hun eigen lichaam. Wie zijn vrouw liefheeft, heeft zichzelf lief. </span><span class="verse"><sup id="Eph.5.29" class="v">29</sup>Niemand haat ooit zijn eigen lichaam, integendeel: men voedt en verzorgt het, zoals <span class="highlight tooltipkeyword" data-keyword="101" title="">Christus</span> de kerk, </span><span class="verse"><sup id="Eph.5.30" class="v">30</sup>want dat is zijn lichaam en wij zijn de ledematen. </span><span class="verse"><sup id="Eph.5.31" class="v">31</sup>'Daarom zal een man zijn vader en moeder verlaten en zich hechten aan zijn vrouw, en die twee zullen één lichaam zijn.' </span><span class="verse"><sup id="Eph.5.32" class="v">32</sup>Dit mysterie is groot - en ik betrek het op <span class="highlight tooltipkeyword" data-keyword="101" title="">Christus</span> en de kerk. </span><span class="verse"><sup id="Eph.5.33" class="v">33</sup>Maar ook voor elk van u geldt dat ieder zijn vrouw moet <span class="highlight tooltipkeyword" data-keyword="1056" title="">liefhebben</span> als zichzelf, en dat een vrouw ontzag moet hebben voor haar man.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>6</h1><span class="verse"><sup id="Eph.6.1" class="v">1</sup>Kinderen, wees gehoorzaam aan je ouders uit ontzag voor de Heer, want zo hoort het. </span><span class="verse"><sup id="Eph.6.2" class="v">2</sup>'Toon eerbied voor uw vader en moeder,' dat is het eerste gebod waaraan een <span class="highlight tooltipkeyword" data-keyword="1702" title="">belofte</span> verbonden is: </span><span class="verse"><sup id="Eph.6.3" class="v">3</sup>'Dan zal het u goed gaan en zult u lang leven op aarde.' </span><span class="verse"><sup id="Eph.6.4" class="v">4</sup>Vaders, maak uw kinderen niet verbitterd, maar vorm en vermaan hen bij het opvoeden zoals de Heer dat wil.</span></p> 
  <p class="p"><span class="indent"></span><span class="verse"><sup id="Eph.6.5" class="v">5</sup>Slaven, gehoorzaam uw aardse meester zoals u <span class="highlight tooltipkeyword" data-keyword="101" title="">Christus</span> gehoorzaamt, met ontzag, respect en oprechtheid; </span><span class="verse"><sup id="Eph.6.6" class="v">6</sup>niet met uiterlijk vertoon om bij de mensen in de <span class="highlight tooltipkeyword" data-keyword="719,1645" title="">gunst</span> te komen, maar als slaven van <span class="highlight tooltipkeyword" data-keyword="101" title="">Christus</span> die van harte alles doen wat God wil. </span><span class="verse"><sup id="Eph.6.7" class="v">7</sup>Doe uw werk met plezier, alsof het voor de Heer is en niet voor de mensen, </span><span class="verse"><sup id="Eph.6.8" class="v">8</sup>want u weet dat allen door de Heer beloond worden voor het goede dat ze doen, zowel slaven als vrije mensen. </span><span class="verse"><sup id="Eph.6.9" class="v">9</sup>Meesters, behandel uw slaven op dezelfde manier. Laat dreigementen achterwege, want u weet dat zij en u dezelfde Heer in de hemel hebben, en dat hij geen onderscheid maakt.</span></p> 
  <h3 class="s">Houd stand</h3> 
  <p class="p"><span class="indent"></span><span class="verse"><sup id="Eph.6.10" class="v">10</sup>Ten slotte, zoek uw kracht in de Heer, in de kracht van zijn macht. </span><span class="verse"><sup id="Eph.6.11" class="v">11</sup>Trek de <span class="highlight tooltipkeyword" data-keyword="42" title="">wapenrusting</span> van God aan om stand te kunnen houden tegen de listen van de duivel. </span><span class="verse"><sup id="Eph.6.12" class="v">12</sup>Onze strijd is niet gericht tegen mensen maar tegen hemelse vorsten, de heersers en de machthebbers van de duisternis, tegen de kwade geesten in de hemelsferen. </span><span class="verse"><sup id="Eph.6.13" class="v">13</sup>Neem daarom de wapens van God op om weerstand te kunnen bieden op de dag van het kwaad, om goed voorbereid stand te kunnen houden. </span><span class="verse"><sup id="Eph.6.14" class="v">14</sup>Houd stand, met de waarheid als <span class="highlight tooltipkeyword" data-keyword="1637,1108" title="">gordel</span> om uw heupen, de <span class="highlight tooltipkeyword" data-keyword="1631,1629,1621" title="">gerechtigheid</span> als <span class="highlight tooltipkeyword" data-keyword="1229" title="">harnas</span> om uw borst, </span><span class="verse"><sup id="Eph.6.15" class="v">15</sup>de inzet voor het evangelie van de vrede als <span class="highlight tooltipkeyword" data-keyword="1639,1008,1106" title="">sandalen</span> aan uw voeten, </span><span class="verse"><sup id="Eph.6.16" class="v">16</sup>en draag bovenal het geloof als <span class="highlight tooltipkeyword" data-keyword="44" title="">schild</span> waarmee u alle brandende <span class="highlight tooltipkeyword" data-keyword="27,30" title="">pijlen</span> van hem die <span class="highlight tooltipkeyword" data-keyword="1711,1710" title="">het kwaad</span> zelf is kunt doven. </span><span class="verse"><sup id="Eph.6.17" class="v">17</sup>Draag als <span class="highlight tooltipkeyword" data-keyword="43" title="">helm</span> de verlossing en als <span class="highlight tooltipkeyword" data-keyword="985,31" title="">zwaard</span> de Geest, dat wil zeggen Gods woorden.</span></p> 
  <p class="p"><span class="indent"></span><span class="verse"><sup id="Eph.6.18" class="v">18</sup>Laat u bij het bidden leiden door de Geest, iedere keer dat u bidt; blijf waakzaam en bid voortdurend voor alle <span class="highlight tooltipkeyword" data-keyword="1038" title="">heiligen</span>. </span><span class="verse"><sup id="Eph.6.19" class="v">19</sup>Bid ook voor mij, dat mij de juiste woorden gegeven worden wanneer ik verkondig, zodat ik met vrijmoedigheid het mysterie mag openbaren van het evangelie </span><span class="verse"><sup id="Eph.6.20" class="v">20</sup>waarvan ik gezant ben, ook in de gevangenis. Bid dat ik daarbij zo vrijmoedig spreek als nodig is.</span></p> 
  <p class="b"></p> 
  <p class="p"><span class="indent"></span><span class="verse"><sup id="Eph.6.21" class="v">21</sup>Opdat ook u weet hoe ik het maak, zal Tychikus, onze geliefde broeder, die zo trouw de Heer dient, u alles vertellen. </span><span class="verse"><sup id="Eph.6.22" class="v">22</sup>Juist met dit doel stuur ik hem naar u toe, om u over onze omstandigheden in te lichten en om u moed in te spreken.</span></p> 
  <p class="p"><span class="indent"></span><span class="verse"><sup id="Eph.6.23" class="v">23</sup>Vrede zij met de broeders en zusters, en <span class="highlight tooltipkeyword" data-keyword="1056,1054" title="">liefde</span> en geloof, van God, de Vader, en van <span class="highlight tooltipkeyword" data-keyword="1672" title="">Jezus</span> Christus, de Heer. </span><span class="verse"><sup id="Eph.6.24" class="v">24</sup><span class="highlight tooltipkeyword" data-keyword="719,1645" title="">Genade</span> en onvergankelijkheid zij met allen die onze Heer Jezus <span class="highlight tooltipkeyword" data-keyword="101" title="">Christus</span> liefhebben.</span></p> 
  <br> 
   
 </div> 
</div>