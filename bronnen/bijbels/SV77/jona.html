<div class="bibletext"> 
 <div id="scroller"> 
  <h3 class="s">Jona's roeping; ongehoorzaamheid en straf</h3> 
  <p class="p"><h1>1</h1><span class="verse"><sup id="Jonah.1.1" class="v">1</sup>En het woord des <span class="nd">Heeren</span> geschiedde tot <span class="highlight tooltipkeyword" data-keyword="1725,1031" title="">Jona</span>, de zoon van Amitthai, zeggende:</span></p> 
  <p class="p"><span class="indent"></span><span class="verse"><sup id="Jonah.1.2" class="v">2</sup>Maak u op, ga naar de grote stad Ninevé, en predik tegen haar; want hun boosheid is opgeklommen voor Mijn aangezicht.</span></p> 
  <p class="p"><span class="indent"></span><span class="verse"><sup id="Jonah.1.3" class="v">3</sup>Maar <span class="highlight tooltipkeyword" data-keyword="1725,1031" title="">Jona</span> maakte zich op om te vluchten naar Tarsis, van het aangezicht des <span class="nd">Heeren</span>; en hij kwam af te Jafo, en vond een schip, gaande naar Tarsis, en hij gaf de vracht daarvan, en ging er in neer, om met hen te gaan naar Tarsis, van het aangezicht des <span class="nd">Heeren</span>.</span></p> 
  <p class="p"><span class="indent"></span><span class="verse"><sup id="Jonah.1.4" class="v">4</sup>Maar de <span class="nd">Heere</span> wierp een grote wind op de zee; en er werd een grote storm in de zee, zodat het schip dacht te breken.</span></p> 
  <p class="p"><span class="indent"></span><span class="verse"><sup id="Jonah.1.5" class="v">5</sup>Toen vreesden de zeelieden, en riepen een ieder tot zijn god, en wierpen de <span class="highlight tooltipkeyword" data-keyword="1096" title="">vaten</span>, die in het schip waren, in de zee, om <span class="add">het</span> daarvan te verlichten; maar <span class="highlight tooltipkeyword" data-keyword="1725,1031" title="">Jona</span> was neergegaan aan de zijden van het schip, en lag neer, en was met een diepe slaap bevangen.</span></p> 
  <p class="p"><span class="indent"></span><span class="verse"><sup id="Jonah.1.6" class="v">6</sup>En de opperschipper naderde tot hem, en zeide tot hem: Wat is u, gij hardslapende? Sta op, roep tot uw God, misschien zal die God aan ons gedenken, dat wij niet vergaan.</span></p> 
  <p class="p"><span class="indent"></span><span class="verse"><sup id="Jonah.1.7" class="v">7</sup>Voorts zeiden zij, een ieder tot zijn metgezel: Komt, en laat ons loten werpen, opdat wij mogen weten, om wiens wil ons dit kwaad <span class="add">overkomt</span>. Alzo wierpen zij loten, en het lot viel op Jona.</span></p> 
  <p class="p"><span class="indent"></span><span class="verse"><sup id="Jonah.1.8" class="v">8</sup>Toen zeiden zij tot hem: Verklaar ons nu, om wiens wil ons dit kwaad <span class="add">overkomt</span>? Wat is uw werk en van waar komt gij? Welk is uw land en van welk volk zijt gij?</span></p> 
  <p class="p"><span class="indent"></span><span class="verse"><sup id="Jonah.1.9" class="v">9</sup>En hij zeide tot hen: Ik ben een Hebreeër; en ik vrees de <span class="nd">Heere</span>, de God des hemels, Die de zee en het droge gemaakt heeft.</span></p> 
  <p class="p"><span class="indent"></span><span class="verse"><sup id="Jonah.1.10" class="v">10</sup>Toen vreesden die mannen <span class="add">met</span> grote vrees, en zeiden tot hem: Wat hebt gij dit gedaan? Want de mannen wisten, dat hij van het aangezicht des <span class="nd">Heeren</span> vluchtte; want hij had het hun te kennen gegeven.</span></p> 
  <p class="p"><span class="indent"></span><span class="verse"><sup id="Jonah.1.11" class="v">11</sup>Voorts zeiden zij tot hem: Wat zullen wij u doen, opdat de zee stil worde van tegen ons? Want de zee werd hoe langer hoe onstuimiger.</span></p> 
  <p class="p"><span class="indent"></span><span class="verse"><sup id="Jonah.1.12" class="v">12</sup>En hij zeide tot hen: Neemt mij op, en werpt mij in de zee, zo zal de zee stil worden van tegen u; want ik weet, dat deze grote storm u om mijnentwil over<span class="add">komt</span>.</span></p> 
  <p class="p"><span class="indent"></span><span class="verse"><sup id="Jonah.1.13" class="v">13</sup>Maar de mannen roeiden, om <span class="add">het schip</span> terug aan het droge te brengen, doch zij konden niet; want de zee werd hoe langer hoe onstuimiger tegen hen.</span></p> 
  <p class="p"><span class="indent"></span><span class="verse"><sup id="Jonah.1.14" class="v">14</sup>Toen riepen zij tot de <span class="nd">Heere</span>, en zeiden: Och <span class="nd">Heere</span>! laat ons toch niet vergaan om de ziel van deze man, en leg geen onschuldig bloed op ons; want Gij, <span class="nd">Heere</span>! hebt gedaan, zoals het U heeft behaagd.</span></p> 
  <p class="p"><span class="indent"></span><span class="verse"><sup id="Jonah.1.15" class="v">15</sup>En zij namen <span class="highlight tooltipkeyword" data-keyword="1725,1031" title="">Jona</span> op, en wierpen hem in de zee. Toen stond de zee <span class="add">stil</span> van haar verbolgenheid.</span></p> 
  <p class="p"><span class="indent"></span><span class="verse"><sup id="Jonah.1.16" class="v">16</sup>Daarom vreesden de mannen de <span class="nd">Heere</span> <span class="add">met</span> grote vreze; en zij slachtten de <span class="nd">Heere</span> slachtoffer, en beloofden geloften.</span></p> 
  <p class="p"><span class="indent"></span><span class="verse"><sup id="Jonah.1.17" class="v">17</sup>De <span class="nd">Heere</span> nu beschikte een grote vis, om <span class="highlight tooltipkeyword" data-keyword="1725,1031" title="">Jona</span> in te slokken; en <span class="highlight tooltipkeyword" data-keyword="1725,1031" title="">Jona</span> was in het ingewand van de vis, drie dagen en drie nachten.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Jona in de vis. Zijn gebed om verlossing</h3> 
  <p class="p"><h1>2</h1><span class="verse"><sup id="Jonah.2.1" class="v">1</sup>En <span class="highlight tooltipkeyword" data-keyword="1725,1031" title="">Jona</span> bad tot de <span class="nd">Heere</span>, zijn God, uit het ingewand van de vis.</span></p> 
  <p class="p"><span class="indent"></span><span class="verse"><sup id="Jonah.2.2" class="v">2</sup>En hij zeide: Ik riep uit mijn benauwdheid tot de <span class="nd">Heere</span>, en Hij antwoordde mij; uit de buik van het <span class="highlight tooltipkeyword" data-keyword="1823,1023,1024,1103" title="">graf</span> schreide ik, <span class="add">en</span> Gij hoordet mijn stem.</span></p> 
  <p class="p"><span class="indent"></span><span class="verse"><sup id="Jonah.2.3" class="v">3</sup>Want Gij hadt mij geworpen <span class="add">in</span> de diepte, in het <span class="highlight tooltipkeyword" data-keyword="631" title="">hart</span> der zeeën, en de stroom omving mij; al Uw baren en Uw golven gingen over mij heen.</span></p> 
  <p class="p"><span class="indent"></span><span class="verse"><sup id="Jonah.2.4" class="v">4</sup>En ik zeide: Ik ben uitgestoten van voor Uw ogen; nochtans zal ik de tempel Uwer heiligheid weer aanschouwen.</span></p> 
  <p class="p"><span class="indent"></span><span class="verse"><sup id="Jonah.2.5" class="v">5</sup>De wateren hadden mij omgeven tot de ziel toe, de afgrond omving mij; het wier was aan mijn hoofd gebonden.</span></p> 
  <p class="p"><span class="indent"></span><span class="verse"><sup id="Jonah.2.6" class="v">6</sup>Ik was neergedaald tot de gronden der bergen; de grendels der aarde waren om mij heen in eeuwigheid; maar Gij hebt mijn leven uit het verderf opgevoerd, o <span class="nd">Heere</span>, mijn God!</span></p> 
  <p class="p"><span class="indent"></span><span class="verse"><sup id="Jonah.2.7" class="v">7</sup>Toen mijn ziel in mij overstelpt was, dacht ik aan de <span class="nd">Heere</span>; en mijn gebed kwam tot U, in de tempel Uwer heiligheid.</span></p> 
  <p class="p"><span class="indent"></span><span class="verse"><sup id="Jonah.2.8" class="v">8</sup>Die de valse ijdelheden onderhouden, verlaten hun weldadigheid.</span></p> 
  <p class="p"><span class="indent"></span><span class="verse"><sup id="Jonah.2.9" class="v">9</sup>Maar ik zal U <span class="highlight tooltipkeyword" data-keyword="575" title="">offeren</span> met de stem der dankzegging; wat ik beloofd heb, zal ik betalen. Het heil is des <span class="nd">Heeren</span>.</span></p> 
  <p class="p"><span class="indent"></span><span class="verse"><sup id="Jonah.2.10" class="v">10</sup>De <span class="nd">Heere</span> nu sprak tot de vis; en hij spuwde <span class="highlight tooltipkeyword" data-keyword="1725,1031" title="">Jona</span> uit op het droge.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Jona te Ninevé. De Ninevieten bekeren zich</h3> 
  <p class="p"><h1>3</h1><span class="verse"><sup id="Jonah.3.1" class="v">1</sup>En het woord des <span class="nd">Heeren</span> geschiedde ten anderen male tot <span class="highlight tooltipkeyword" data-keyword="1725,1031" title="">Jona</span>, zeggende:</span></p> 
  <p class="p"><span class="indent"></span><span class="verse"><sup id="Jonah.3.2" class="v">2</sup>Maak u op, ga naar de grote stad Ninevé; en predik tegen haar de prediking, die Ik tot u spreek.</span></p> 
  <p class="p"><span class="indent"></span><span class="verse"><sup id="Jonah.3.3" class="v">3</sup>Toen maakte <span class="highlight tooltipkeyword" data-keyword="1725,1031" title="">Jona</span> zich op, en ging naar Ninevé, naar het woord des <span class="nd">Heeren</span>. Ninevé nu was een grote stad Gods, van drie dagreizen.</span></p> 
  <p class="p"><span class="indent"></span><span class="verse"><sup id="Jonah.3.4" class="v">4</sup>En <span class="highlight tooltipkeyword" data-keyword="1725,1031" title="">Jona</span> begon in de stad te gaan, één dagreis; en hij predikte, en zeide: Nog veertig dagen, dan zal Ninevé worden omgekeerd.</span></p> 
  <p class="p"><span class="indent"></span><span class="verse"><sup id="Jonah.3.5" class="v">5</sup>En de lieden van Ninevé geloofden aan God; en zij riepen een <span class="highlight tooltipkeyword" data-keyword="1708,1707" title="">vasten</span> uit, en bekleedden zich met zakken, van hun grootste af tot hun kleinste toe.</span></p> 
  <p class="p"><span class="indent"></span><span class="verse"><sup id="Jonah.3.6" class="v">6</sup>Want dit woord drong door tot de koning van Ninevé, en hij stond op van zijn troon, en deed zijn heerlijk overkleed van zich; en hij bedekte zich met een zak, en zat neer in de as.</span></p> 
  <p class="p"><span class="indent"></span><span class="verse"><sup id="Jonah.3.7" class="v">7</sup>En hij liet uitroepen, en men sprak te Ninevé, op bevel van de koning en van zijn groten, zeggende: Laat mens noch beest, <span class="highlight tooltipkeyword" data-keyword="1269" title="">rund</span> noch schaap, iets eten, laat ze niet weiden, noch water drinken.</span></p> 
  <p class="p"><span class="indent"></span><span class="verse"><sup id="Jonah.3.8" class="v">8</sup>Maar mens en beest zullen met zakken bedekt zijn, en zullen sterk tot God roepen; en zij zullen zich bekeren, een ieder van zijn boze weg, en van het geweld, dat in hun handen is.</span></p> 
  <p class="p"><span class="indent"></span><span class="verse"><sup id="Jonah.3.9" class="v">9</sup>Wie weet, God mocht Zich wenden, en berouw hebben; en Hij mocht Zich wenden, van de hittigheid van Zijn toorn, dat wij niet vergingen!</span></p> 
  <p class="p"><span class="indent"></span><span class="verse"><sup id="Jonah.3.10" class="v">10</sup>En God zag hun werken, dat zij zich bekeerden van hun boze weg; en het berouwde God over <span class="highlight tooltipkeyword" data-keyword="1711,1710" title="">het kwaad</span>, dat Hij gesproken had hun te zullen doen, en Hij deed het niet.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Jona's ontevredenheid en bestraffing des Heeren</h3> 
  <p class="p"><h1>4</h1><span class="verse"><sup id="Jonah.4.1" class="v">1</sup>Dit verdroot <span class="highlight tooltipkeyword" data-keyword="1725,1031" title="">Jona</span> <span class="add">met</span> groot verdriet, en zijn <span class="add">toorn</span> ontstak.</span></p> 
  <p class="p"><span class="indent"></span><span class="verse"><sup id="Jonah.4.2" class="v">2</sup>En hij bad tot de <span class="nd">Heere</span>, en zeide: Och <span class="nd">Heere</span>! was dit mijn woord niet, toen ik nog in mijn land was? Daarom voorkwam ik het, vluchtende naar Tarsis; want ik wist, dat Gij een <span class="highlight tooltipkeyword" data-keyword="1645" title="">genadig</span> en <span class="highlight tooltipkeyword" data-keyword="1053" title="">barmhartig</span> God zijt, lankmoedig en groot van goedertierenheid, en berouw hebbende over het kwaad.</span></p> 
  <p class="p"><span class="indent"></span><span class="verse"><sup id="Jonah.4.3" class="v">3</sup>Nu dan, <span class="nd">Heere</span>! neem toch mijn ziel van mij; want het is mij beter te sterven dan te leven.</span></p> 
  <p class="p"><span class="indent"></span><span class="verse"><sup id="Jonah.4.4" class="v">4</sup>En de <span class="nd">Heere</span> zeide: Is uw <span class="add">toorn</span> billijk ontstoken?</span></p> 
  <p class="p"><span class="indent"></span><span class="verse"><sup id="Jonah.4.5" class="v">5</sup><span class="highlight tooltipkeyword" data-keyword="1725,1031" title="">Jona</span> nu ging ter stad uit, en zette zich tegen het oosten van de stad; en hij maakte zich aldaar een hut, en zat daaronder in de schaduw, totdat hij zag, wat van de stad zou worden.</span></p> 
  <p class="p"><span class="indent"></span><span class="verse"><sup id="Jonah.4.6" class="v">6</sup>En God, de <span class="nd">Heere</span>, beschikte een wonderboom, en deed hem opschieten boven <span class="highlight tooltipkeyword" data-keyword="1725,1031" title="">Jona</span>, opdat er schaduw mocht zijn over zijn hoofd, om hem te redden van zijn verdriet. En <span class="highlight tooltipkeyword" data-keyword="1725,1031" title="">Jona</span> verblijdde zich over de wonderboom <span class="add">met</span> grote blijdschap.</span></p> 
  <p class="p"><span class="indent"></span><span class="verse"><sup id="Jonah.4.7" class="v">7</sup>Maar God beschikte een worm de volgende dag in het opgaan van de dageraad; die stak de wonderboom, dat hij verdorde.</span></p> 
  <p class="p"><span class="indent"></span><span class="verse"><sup id="Jonah.4.8" class="v">8</sup>En het geschiedde, toen de zon oprees, dat God een stille oostenwind beschikte; en de zon stak op het hoofd van <span class="highlight tooltipkeyword" data-keyword="1725,1031" title="">Jona</span>, dat hij amechtig werd; en hij wenste zijn ziel te mogen sterven, en zeide: Het is mij beter te sterven dan te leven.</span></p> 
  <p class="p"><span class="indent"></span><span class="verse"><sup id="Jonah.4.9" class="v">9</sup>Toen zeide God tot <span class="highlight tooltipkeyword" data-keyword="1725,1031" title="">Jona</span>: Is uw <span class="add">toorn</span> billijk ontstoken over de wonderboom? En hij zeide: Billijk is mijn <span class="add">toorn</span> ontstoken ter dood toe.</span></p> 
  <p class="p"><span class="indent"></span><span class="verse"><sup id="Jonah.4.10" class="v">10</sup>En de <span class="nd">Heere</span> zeide: Gij spaart de wonderboom, aan welke gij niet hebt gearbeid, noch die groot gemaakt; die in een nacht werd, en in een nacht verging;</span></p> 
  <p class="p"><span class="indent"></span><span class="verse"><sup id="Jonah.4.11" class="v">11</sup>En Ik zou die grote stad Ninevé niet sparen? waarin veel meer dan honderd twintig duizend mensen zijn, die geen onderscheid weten tussen hun rechterhand, en hun linkerhand; daartoe veel <span class="highlight tooltipkeyword" data-keyword="1269" title="">vee</span>?</span></p> 
  <br> 
   
 </div> 
</div>