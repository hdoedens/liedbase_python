<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Ruth.1.1" class="v">1</sup>In de tijd dat de rechters het volk leidden, brak er een hongersnood uit in het land. Een man trok daarom met zijn vrouw en zijn twee zonen weg uit Betlehem in Juda, om een tijdlang in de <span class="highlight tooltipkeyword" data-keyword="1296" title="">vlakte van Moab</span> te gaan wonen. </span><span class="verse"><sup id="Ruth.1.2" class="v">2</sup>De naam van de man was Elimelech, die van zijn vrouw Noömi, en zijn twee zonen heetten Machlon en Kiljon; het waren Efratieten uit Betlehem in Juda. Toen ze in Moab waren aangekomen, bleven ze daar als vreemdeling wonen. </span><span class="verse"><sup id="Ruth.1.3" class="v">3</sup>Na enige tijd stierf Elimelech, de man van Noömi, en zij bleef achter met haar twee zonen. </span><span class="verse"><sup id="Ruth.1.4" class="v">4</sup>Zij trouwden allebei met een Moabitische vrouw. De naam van de ene was Orpa, die van de andere was Ruth. Nadat ze daar ongeveer tien jaar gewoond hadden, </span><span class="verse"><sup id="Ruth.1.5" class="v">5</sup>stierven ook Machlon en Kiljon, en de vrouw bleef alleen achter, zonder haar twee zonen en zonder haar man.</span></p> 
  <p class="p"><span class="indent"></span><span class="verse"><sup id="Ruth.1.6" class="v">6</sup>Toen Noömi hoorde, daar in Moab, dat de <span class="nd">HEER</span> zich het lot van zijn volk had aangetrokken en dat het weer te eten had, maakte ze zich samen met haar twee schoondochters gereed om Moab te verlaten en terug te keren. </span><span class="verse"><sup id="Ruth.1.7" class="v">7</sup>Samen met hen verliet ze de plaats waar ze gewoond had. Maar toen ze eenmaal op de terugweg waren naar Juda, </span><span class="verse"><sup id="Ruth.1.8" class="v">8</sup>zei Noömi: 'Gaan jullie nu maar allebei terug naar het huis van je moeder. Moge de <span class="nd">HEER</span> zo goed voor jullie zijn als jullie voor mij en mijn gestorven zonen zijn geweest. </span><span class="verse"><sup id="Ruth.1.9" class="v">9</sup>Moge hij ervoor zorgen dat jullie allebei geborgenheid vinden in het huis van een man,' en ze kuste hen. Toen barstten zij in tranen uit </span><span class="verse"><sup id="Ruth.1.10" class="v">10</sup>en zeiden: 'Maar we willen met u terugkeren naar uw volk!' </span><span class="verse"><sup id="Ruth.1.11" class="v">11</sup>'Ga terug, mijn dochters,' zei Noömi, 'waarom zouden jullie met mij meegaan? Kan ik soms nog zonen krijgen die jullie mannen kunnen worden? </span><span class="verse"><sup id="Ruth.1.12" class="v">12</sup>Ga toch terug, want ik ben te oud voor een man. Zelfs al zou ik nog hoop koesteren, zelfs al sliep ik vannacht nog met een man en al bracht ik nog zonen ter wereld - </span><span class="verse"><sup id="Ruth.1.13" class="v">13</sup>zouden jullie dan wachten tot ze groot zijn en je ervan laten weerhouden met een andere man te trouwen? Nee, mijn dochters, mijn lot is te bitter voor jullie; de <span class="nd">HEER</span> heeft zich tegen mij gekeerd.' </span><span class="verse"><sup id="Ruth.1.14" class="v">14</sup>Opnieuw begonnen zij te huilen. Orpa kuste haar schoonmoeder vaarwel, maar Ruth week niet van haar zijde. </span><span class="verse"><sup id="Ruth.1.15" class="v">15</sup>'Kijk, je schoonzuster gaat terug naar haar volk en haar god,' zei Noömi, 'ga haar toch achterna!' </span><span class="verse"><sup id="Ruth.1.16" class="v">16</sup>Maar Ruth antwoordde: 'Vraag me toch niet langer u te verlaten en terug te gaan, weg van u. Waar u gaat, zal ik gaan, waar u slaapt, zal ik slapen; uw volk is mijn volk en uw God is mijn God. </span><span class="verse"><sup id="Ruth.1.17" class="v">17</sup>Waar u sterft, zal ook ik sterven, en daar zal ik <span class="highlight tooltipkeyword" data-keyword="1103" title="">begraven</span> worden. De <span class="nd">HEER</span> is mijn getuige: alleen de dood zal mij van u scheiden!' </span><span class="verse"><sup id="Ruth.1.18" class="v">18</sup>Noömi zag dat Ruth vastbesloten was om met haar mee te gaan en drong niet langer aan. </span><span class="verse"><sup id="Ruth.1.19" class="v">19</sup>Zo gingen zij samen verder, tot in Betlehem.</span></p> 
  <p class="p"><span class="indent"></span>Hun aankomst in Betlehem baarde veel opzien. Overal in de stad riepen de vrouwen: 'Dat is toch Noömi?'</p> 
  <p class="p"><span class="indent"></span><span class="verse"><sup id="Ruth.1.20" class="v">20</sup>Maar ze zei tegen hen: 'Noem me niet Noömi,<span class="tooltipfoot" title="<span verse_id='Ruth.1.20' id='Ruth.1.20!f.1' class='note f'><span class='fr'>(1:20) </span><span class='fq'>Noömi&nbsp;</span><span class='ft'>- Noömi kan worden vertaald als 'de gelukkige'.</span></span>">&nbsp;<span class="highlighticon icon-stack"></span></span> noem me Mara,<span class="tooltipfoot" title="<span verse_id='Ruth.1.20' id='Ruth.1.20!f.2' class='note f'><span class='fr'>(1:20) </span><span class='fq'>Mara&nbsp;</span><span class='ft'>- Mara kan worden vertaald als 'de bittere'.</span></span>">&nbsp;<span class="highlighticon icon-stack"></span></span> want de Ontzagwekkende heeft mijn lot zeer bitter gemaakt. </span><span class="verse"><sup id="Ruth.1.21" class="v">21</sup>Toen ik hier wegging had ik alles, maar de <span class="nd">HEER</span> heeft mij met lege handen laten terugkomen. Waarom mij nog Noömi noemen, nu de <span class="nd">HEER</span> zich tegen mij heeft gekeerd, nu de Ontzagwekkende me kwaad heeft gedaan?' </span><span class="verse"><sup id="Ruth.1.22" class="v">22</sup>Zo kwamen ze samen terug uit Moab, Noömi en haar schoondochter Ruth, de Moabitische. Ze kwamen in Betlehem aan bij het begin van de gersteoogst.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="Ruth.2.1" class="v">1</sup>Nu was Noömi van de kant van haar echtgenoot Elimelech verwant aan een belangrijk man, die <span class="highlight tooltipkeyword" data-keyword="1876" title="">Boaz</span> heette.</span></p> 
  <p class="p"><span class="indent"></span><span class="verse"><sup id="Ruth.2.2" class="v">2</sup>Ruth, de Moabitische, zei tegen Noömi: 'Ik zou graag naar het land willen gaan om aren te lezen bij iemand die me dat toestaat.' Noömi antwoordde: 'Doe dat maar, mijn dochter.' </span><span class="verse"><sup id="Ruth.2.3" class="v">3</sup>Ze ging dus naar het land om aren te lezen, achter de maaiers aan. Het toeval wilde dat de akker waar ze kwam van <span class="highlight tooltipkeyword" data-keyword="1876" title="">Boaz</span> was, het familielid van Elimelech. </span><span class="verse"><sup id="Ruth.2.4" class="v">4</sup>Na enige tijd kwam <span class="highlight tooltipkeyword" data-keyword="1876" title="">Boaz</span> zelf eraan, uit Betlehem. 'De <span class="nd">HEER</span> zij met jullie,' groette hij de maaiers. 'De <span class="nd">HEER</span> zegene u,' groetten zij terug. </span><span class="verse"><sup id="Ruth.2.5" class="v">5</sup><span class="highlight tooltipkeyword" data-keyword="1876" title="">Boaz</span> vroeg de voorman van zijn maaiers: 'Bij wie hoort die jonge vrouw daar?' </span><span class="verse"><sup id="Ruth.2.6" class="v">6</sup>De man antwoordde: 'Dat is de Moabitische vrouw die met Noömi is teruggekeerd. </span><span class="verse"><sup id="Ruth.2.7" class="v">7</sup>Toen ze hier aankwam zei ze: "Ik zou graag achter de maaiers aan willen gaan om aren te lezen bij de <span class="highlight tooltipkeyword" data-keyword="70" title="">schoven</span>," en nu is ze hier al de hele dag, vanaf de vroege ochtend - ze heeft maar even gezeten.' </span><span class="verse"><sup id="Ruth.2.8" class="v">8</sup>Daarop zei <span class="highlight tooltipkeyword" data-keyword="1876" title="">Boaz</span> tegen Ruth: 'Luister <span class="highlight tooltipkeyword" data-keyword="1645" title="">goed</span>, mijn dochter. Je moet niet naar een andere akker gaan om aren te lezen; ga hier niet weg maar blijf dicht bij de vrouwen die voor mij werken. </span><span class="verse"><sup id="Ruth.2.9" class="v">9</sup>Volg ze op de voet en houd je ogen gericht op het veld waar gemaaid wordt. Ik zal mijn mannen zeggen je niet lastig te vallen. Als je dorst hebt, ga dan naar de kruiken en drink van het water dat ze daar scheppen.' </span><span class="verse"><sup id="Ruth.2.10" class="v">10</sup>Ze knielde, boog diep voorover en zei: 'Waaraan heb ik het te danken dat u zo <span class="highlight tooltipkeyword" data-keyword="1645" title="">goed</span> voor mij bent, terwijl ik toch maar een vreemdeling ben?' </span><span class="verse"><sup id="Ruth.2.11" class="v">11</sup>En <span class="highlight tooltipkeyword" data-keyword="1876" title="">Boaz</span> antwoordde: 'Meer dan eens is mij verteld over alles wat je voor je schoonmoeder hebt gedaan na de dood van je man: dat je je vader en moeder en je geboorteland hebt verlaten en naar een volk bent gegaan dat je volkomen onbekend was. </span><span class="verse"><sup id="Ruth.2.12" class="v">12</sup>Moge de <span class="nd">HEER</span> je daarvoor rijkelijk belonen - de <span class="nd">HEER</span>, de God van Israël, onder wiens vleugels je een toevlucht hebt gezocht.' </span><span class="verse"><sup id="Ruth.2.13" class="v">13</sup>'Ik dank u, heer,' zei ze, 'want u hebt zich mijn lot aangetrokken en mij moed ingesproken, terwijl ik niet eens bij u in dienst ben.'</span></p> 
  <p class="p"><span class="indent"></span><span class="verse"><sup id="Ruth.2.14" class="v">14</sup>Toen het etenstijd was zei <span class="highlight tooltipkeyword" data-keyword="1876" title="">Boaz</span> tegen haar: 'Kom maar hier en neem een stuk brood en doop het in de <span class="highlight tooltipkeyword" data-keyword="1101" title="">wijn</span>.' Ze ging naast de maaiers zitten, en hij gaf haar geroosterd graan. Ze at tot ze genoeg had en ze hield zelfs nog over. </span><span class="verse"><sup id="Ruth.2.15" class="v">15</sup>Toen ze weer opstond om te gaan werken, gaf <span class="highlight tooltipkeyword" data-keyword="1876" title="">Boaz</span> zijn mannen de volgende opdracht: 'Laat haar ook tussen de <span class="highlight tooltipkeyword" data-keyword="70" title="">schoven</span> aren lezen, zeg daar niets van. </span><span class="verse"><sup id="Ruth.2.16" class="v">16</sup>Integendeel, jullie moeten juist wat halmen voor haar uit de bundels trekken en die laten liggen, zodat zij ze op kan rapen. Verwijt haar dus niets.' </span><span class="verse"><sup id="Ruth.2.17" class="v">17</sup>Zij werkte tot de avond op het veld en sloeg de korrels uit de aren die ze geraapt had. Het was ongeveer een efa gerst. </span><span class="verse"><sup id="Ruth.2.18" class="v">18</sup>Ze pakte het op en ging terug naar de stad.</span></p> 
  <p class="p"><span class="indent"></span>Toen Noömi zag hoeveel ze verzameld had, en toen Ruth haar ook nog gaf wat ze van het middagmaal had overgehouden,</p> 
  <p class="p"><span class="indent"></span><span class="verse"><sup id="Ruth.2.19" class="v">19</sup>riep ze uit: 'Waar heb jij vandaag aren gelezen, waar heb je gewerkt? Gezegend de man die zo <span class="highlight tooltipkeyword" data-keyword="1645" title="">goed</span> voor jou geweest is!' Ruth vertelde haar schoonmoeder dat de man bij wie ze die dag gewerkt had <span class="highlight tooltipkeyword" data-keyword="1876" title="">Boaz</span> heette. </span><span class="verse"><sup id="Ruth.2.20" class="v">20</sup>Toen zei Noömi tegen haar schoondochter: 'Moge de <span class="nd">HEER</span> hem <span class="highlight tooltipkeyword" data-keyword="1059,1058" title="">zegenen</span>, want hij heeft trouw bewezen aan de levenden en aan de doden.'<span class="tooltipfoot" title="<span verse_id='Ruth.2.20' id='Ruth.2.20!f.1' class='note f'><span class='fr'>(2:20) </span><span class='fq'>Moge de HEER hem zegenen, want hij heeft trouw bewezen aan de levenden en aan de doden&nbsp;</span><span class='ft'>- Ook mogelijk is de vertaling: 'Moge de HEER, die trouw heeft bewezen aan de levenden en aan de doden, hem zegenen'.</span></span>">&nbsp;<span class="highlighticon icon-stack"></span></span> En ze vervolgde: 'Hij is een naaste verwant van ons en kan daarom zijn rechten als <span class="highlight tooltipkeyword" data-keyword="153" title="">losser</span> laten gelden.' </span><span class="verse"><sup id="Ruth.2.21" class="v">21</sup>En Ruth, de Moabitische, zei: 'Hij heeft ook nog tegen me gezegd dat ik bij zijn maaiers moest blijven totdat zijn hele oogst is binnengehaald.' </span><span class="verse"><sup id="Ruth.2.22" class="v">22</sup>'Het is <span class="highlight tooltipkeyword" data-keyword="1645" title="">goed</span> dat je optrekt met de vrouwen op zijn land, mijn dochter,' zei Noömi tegen Ruth, 'want dan zal niemand je op een ander veld lastig kunnen vallen.' </span><span class="verse"><sup id="Ruth.2.23" class="v">23</sup>Ze bleef dus aren lezen bij de vrouwen die voor <span class="highlight tooltipkeyword" data-keyword="1876" title="">Boaz</span> werkten, tot het einde van de gerste- en de tarweoogst. Al die tijd woonde ze bij haar schoonmoeder.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="Ruth.3.1" class="v">1</sup>Op een dag zei Noömi, haar schoonmoeder: 'Mijn dochter, zal ik niet een thuis voor je zoeken waar het je goed zal gaan? </span><span class="verse"><sup id="Ruth.3.2" class="v">2</sup><span class="highlight tooltipkeyword" data-keyword="1876" title="">Boaz</span>, bij wie je gewerkt hebt, is zoals je weet <span class="highlight tooltipkeyword" data-keyword="149" title="">familie</span> van ons. Vanavond zal hij op de <span class="highlight tooltipkeyword" data-keyword="1123,71" title="">dorsvloer</span> gerst <span class="highlight tooltipkeyword" data-keyword="1012,76,1124" title="">wannen</span>. </span><span class="verse"><sup id="Ruth.3.3" class="v">3</sup>Baad je, wrijf je in met olie, kleed je aan en ga naar de <span class="highlight tooltipkeyword" data-keyword="1123,71" title="">dorsvloer</span>. Zorg dat hij je niet ziet voordat hij klaar is met eten en drinken. </span><span class="verse"><sup id="Ruth.3.4" class="v">4</sup>Als hij gaat slapen moet je goed opletten waar hij zich neerlegt, en dan moet je naar hem toe gaan, de deken aan zijn voeteneinde terugslaan en daar gaan liggen. Hij zal je dan wel vertellen wat je moet doen.' </span><span class="verse"><sup id="Ruth.3.5" class="v">5</sup>Ruth antwoordde: 'Ik zal doen wat u mij zegt.' </span><span class="verse"><sup id="Ruth.3.6" class="v">6</sup>Ze ging naar de <span class="highlight tooltipkeyword" data-keyword="1123,71" title="">dorsvloer</span> en deed precies wat haar schoonmoeder haar had opgedragen.</span></p> 
  <p class="p"><span class="indent"></span><span class="verse"><sup id="Ruth.3.7" class="v">7</sup><span class="highlight tooltipkeyword" data-keyword="1876" title="">Boaz</span> at en dronk, voelde zich voldaan, en legde zich te slapen tegen een hoop gerst. Toen kwam Ruth stilletjes naar hem toe, sloeg de deken aan zijn voeteneinde terug en ging liggen. </span><span class="verse"><sup id="Ruth.3.8" class="v">8</sup>Midden in de nacht schrok hij wakker, draaide zich om en zag een vrouw aan zijn voeteneinde liggen. </span><span class="verse"><sup id="Ruth.3.9" class="v">9</sup>'Wie is daar?' vroeg hij. 'Ik ben het, Ruth,' zei ze. 'Wilt u mij bij u nemen, want u kunt voor ons als <span class="highlight tooltipkeyword" data-keyword="153" title="">losser</span> optreden.' </span><span class="verse"><sup id="Ruth.3.10" class="v">10</sup>'Moge de <span class="nd">HEER</span> je <span class="highlight tooltipkeyword" data-keyword="1059,1058" title="">zegenen</span>, mijn dochter,' zei hij. 'Dit getuigt van nog meer trouw dan wat je voorheen al hebt gedaan. Je hebt niet omgekeken naar jongere mannen, arm of rijk. </span><span class="verse"><sup id="Ruth.3.11" class="v">11</sup>Daarom, mijn dochter, wees niet bang. Ik zal doen wat je van me vraagt; iedereen in de stad weet immers dat je een bijzondere vrouw bent. </span><span class="verse"><sup id="Ruth.3.12" class="v">12</sup>Maar al is het waar dat ik jullie kan helpen, er is nog iemand anders voor wie dat geldt, en hij staat dichter bij jullie dan ik. </span><span class="verse"><sup id="Ruth.3.13" class="v">13</sup>Blijf vannacht hier. Als morgenochtend blijkt dat die man als <span class="highlight tooltipkeyword" data-keyword="153" title="">losser</span> wil optreden is het goed, maar als hij dat niet wil, dan doe ik het, zo waar de <span class="nd">HEER</span> leeft. Blijf hier nu maar liggen, tot het ochtend wordt.' </span><span class="verse"><sup id="Ruth.3.14" class="v">14</sup>En zij bleef tot de ochtend aan zijn voeteneinde liggen.</span></p> 
  <p class="p"><span class="indent"></span>Voordat het zo licht werd dat men iemand herkennen kon, stond ze op, want hij wilde niet dat bekend werd dat ze op de <span class="highlight tooltipkeyword" data-keyword="1123,71" title="">dorsvloer</span> was geweest.</p> 
  <p class="p"><span class="indent"></span><span class="verse"><sup id="Ruth.3.15" class="v">15</sup>Hij zei: 'Pak je omslagdoek en houd hem open.' Dat deed ze, en hij goot er zes maten gerst in en hielp haar dit alles op te tillen. Daarna ging hij naar de stad. </span><span class="verse"><sup id="Ruth.3.16" class="v">16</sup>Zij ging naar haar schoonmoeder, die haar vroeg hoe het haar was vergaan. Ruth vertelde haar wat <span class="highlight tooltipkeyword" data-keyword="1876" title="">Boaz</span> voor haar gedaan had. </span><span class="verse"><sup id="Ruth.3.17" class="v">17</sup>'Deze zes maten gerst heeft hij me gegeven, "want," zei hij, "je moet niet met lege handen bij je schoonmoeder aankomen."' </span><span class="verse"><sup id="Ruth.3.18" class="v">18</sup>Daarop zei Noömi: 'Blijf hier dan maar rustig wachten tot je weet hoe het afloopt, mijn dochter, want ik weet zeker dat deze man niet zal rusten voordat hij de zaak geregeld heeft.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>4</h1><span class="verse"><sup id="Ruth.4.1" class="v">1</sup><span class="highlight tooltipkeyword" data-keyword="1876" title="">Boaz</span> was intussen naar de <span class="highlight tooltipkeyword" data-keyword="36,1088" title="">poort</span> gegaan en daar gaan zitten. Toen kwam de man voorbij van wie hij gesproken had -&nbsp;zijn naam is niet van belang&nbsp;- en hij zei: 'Kom hier even bij me zitten.' De man deed wat hem gevraagd werd. </span><span class="verse"><sup id="Ruth.4.2" class="v">2</sup>Ook vroeg <span class="highlight tooltipkeyword" data-keyword="1876" title="">Boaz</span> tien stadsoudsten plaats te nemen, en ook zij gingen zitten. </span><span class="verse"><sup id="Ruth.4.3" class="v">3</sup>Toen zei hij tegen de man die ook als <span class="highlight tooltipkeyword" data-keyword="153" title="">losser</span> kon optreden: 'Het stuk land van onze broeder Elimelech wordt door Noömi, die teruggekeerd is uit Moab, verkocht. </span><span class="verse"><sup id="Ruth.4.4" class="v">4</sup>Ik meen dan ook u het volgende te moeten meedelen: U kunt het stuk land kopen ten overstaan van de hier aanwezigen en ten overstaan van de <span class="highlight tooltipkeyword" data-keyword="390" title="">oudsten</span> van het volk. Als u van plan bent uw rechten te doen gelden, dan kunt u dat doen, zo niet dan moet u mij dat laten weten. U bent de eerste die hiervoor in aanmerking komt, en ik kom na u.' 'Ik zal mijn rechten doen gelden,' zei de man. </span><span class="verse"><sup id="Ruth.4.5" class="v">5</sup>Daarop zei <span class="highlight tooltipkeyword" data-keyword="1876" title="">Boaz</span>: 'Wanneer u het stuk land koopt van Noömi, koopt u het ook van Ruth, de <span class="highlight tooltipkeyword" data-keyword="89" title="">weduwe</span> uit Moab, en zal de naam van haar overleden man voortleven op zijn land.' </span><span class="verse"><sup id="Ruth.4.6" class="v">6</sup>Toen zei de man: 'Dan kan ik mijn rechten niet doen gelden, want dat zou ten koste gaan van mijn eigen familiebezit. Neemt u het maar van mij over, want ik kan het me niet veroorloven. </span><span class="verse"><sup id="Ruth.4.7" class="v">7-8</sup>Koopt u het land maar!' en hij trok zijn <span class="highlight tooltipkeyword" data-keyword="1639,1008,1106" title="">sandaal</span> uit. (Als vroeger een dergelijke koop of ruil rechtsgeldig gemaakt moest worden, bestond er in Israël het gebruik dat men zijn <span class="highlight tooltipkeyword" data-keyword="1639,1008,1106" title="">sandaal</span> uittrok en die aan de ander gaf. Zo werd een dergelijke zaak in Israël bekrachtigd.) </span><span class="verse"><sup id="Ruth.4.9" class="v">9</sup>Daarop sprak <span class="highlight tooltipkeyword" data-keyword="1876" title="">Boaz</span> tot de <span class="highlight tooltipkeyword" data-keyword="390" title="">oudsten</span> en alle anderen die daar waren: 'U bent er vandaag getuige van dat ik van Noömi het gehele bezit van Elimelech en dat van Kiljon en Machlon koop. </span><span class="verse"><sup id="Ruth.4.10" class="v">10</sup>Daarmee neem ik ook Ruth tot vrouw, de Moabitische, de vrouw van Machlon, om de naam van haar overleden man te laten voortleven op zijn land. Zo zal zijn naam niet verloren gaan bij zijn verwanten en de inwoners van de stad. U bent daar vandaag getuige van.' </span><span class="verse"><sup id="Ruth.4.11" class="v">11</sup>'Ja,' zeiden de <span class="highlight tooltipkeyword" data-keyword="390" title="">oudsten</span> en allen die bij de <span class="highlight tooltipkeyword" data-keyword="36,1088" title="">poort</span> aanwezig waren, 'daarvan zijn wij getuige. De <span class="nd">HEER</span> geve dat de vrouw die in uw huis komt zal zijn als <span class="highlight tooltipkeyword" data-keyword="1785" title="">Rachel</span> en <span class="highlight tooltipkeyword" data-keyword="1786" title="">Lea</span>, die beiden het huis van Israël groot hebben gemaakt, zodat ook u groot zult zijn in Efrata en uw naam in Betlehem zal voortbestaan. </span><span class="verse"><sup id="Ruth.4.12" class="v">12</sup>Moge uw huis worden als het huis van Peres, de zoon van Tamar en Juda, en wel door de kinderen die de <span class="nd">HEER</span> u bij deze jonge vrouw zal geven.'</span></p> 
  <p class="p"><span class="indent"></span><span class="verse"><sup id="Ruth.4.13" class="v">13</sup>Daarna nam <span class="highlight tooltipkeyword" data-keyword="1876" title="">Boaz</span> Ruth bij zich, zij werd zijn vrouw, en hij sliep met haar. De <span class="nd">HEER</span> liet haar zwanger worden en ze baarde een zoon. </span><span class="verse"><sup id="Ruth.4.14" class="v">14</sup>De vrouwen zeiden tegen Noömi: 'Geprezen zij de <span class="nd">HEER</span>, die jou vandaag iemand gegeven heeft die voor je zorgen zal. Moge zijn naam in Israël blijven voortbestaan! </span><span class="verse"><sup id="Ruth.4.15" class="v">15</sup>Hij zal je je levensvreugde teruggeven en je onderhouden als je oud bent, want je schoondochter, die je liefheeft en die meer waard is dan zeven zonen, heeft hem gebaard.' </span><span class="verse"><sup id="Ruth.4.16" class="v">16</sup>Noömi nam de jongen op haar schoot en bleef hem vanaf dat moment verzorgen. </span><span class="verse"><sup id="Ruth.4.17" class="v">17</sup>De buurvrouwen gaven hem zijn naam. 'Noömi heeft een zoon gekregen,' zeiden ze, en ze noemden hem Obed. Hij is de vader van Isaï, die de vader is van <span class="highlight tooltipkeyword" data-keyword="1718" title="">David</span>.</span></p> 
  <p class="b"></p> 
  <p class="p"><span class="indent"></span><span class="verse"><sup id="Ruth.4.18" class="v">18</sup>Dit zijn de nakomelingen van Peres: Peres verwekte Chesron, </span><span class="verse"><sup id="Ruth.4.19" class="v">19</sup>Chesron verwekte Ram, Ram verwekte Amminadab, </span><span class="verse"><sup id="Ruth.4.20" class="v">20</sup>Amminadab verwekte Nachson, Nachson verwekte Salmon, </span><span class="verse"><sup id="Ruth.4.21" class="v">21</sup>Salmon verwekte <span class="highlight tooltipkeyword" data-keyword="1876" title="">Boaz</span>, <span class="highlight tooltipkeyword" data-keyword="1876" title="">Boaz</span> verwekte Obed, </span><span class="verse"><sup id="Ruth.4.22" class="v">22</sup>Obed verwekte Isaï, en Isaï verwekte <span class="highlight tooltipkeyword" data-keyword="1718" title="">David</span>.</span></p> 
  <br> 
   
 </div> 
</div>