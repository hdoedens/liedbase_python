<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Joel.1.1" class="v">1</sup>Joël, de zoon van Petuel, was een <span class="highlight tooltipkeyword" data-keyword="1030,1035,1032,1033" title="">profeet</span>. De Heer sprak tegen hem. Nu volgt wat Joël van de Heer moest zeggen.</span></p> 
  <h2 class="ms">De Heer straft zijn volk</h2> 
  <h3 class="s">Sprinkhanen hebben alles opgegeten</h3> 
  <p class="p"><span class="indent"></span><span class="verse"><sup id="Joel.1.2" class="v">2-4</sup>Leiders en inwoners van Juda, luister naar mij. Luister allemaal goed! Jullie weten dat er vroeger sprinkhanen geweest zijn. Die hebben alles opgegeten. Ze hebben alle planten kapotgemaakt en alle bladeren opgegeten. Ze aten door totdat er niets meer over was.</span></p> 
  <p class="p"><span class="indent"></span>Jullie moeten dat vertellen aan je kinderen, en zij moeten het aan hun kinderen vertellen. Iedereen moet het steeds weer doorvertellen. Want er is nog nooit zo'n ramp gebeurd! Jullie hebben nog nooit zoiets ergs meegemaakt.<span class="verse"><sup id="Joel.1.5" class="v">5</sup>Huil maar als je graag dronken bent! Klaag maar als je van <span class="highlight tooltipkeyword" data-keyword="1101" title="">wijn</span> houdt! Want er is geen <span class="highlight tooltipkeyword" data-keyword="1101" title="">wijn</span> meer om te drinken. </span><span class="verse"><sup id="Joel.1.6" class="v">6-7</sup>Alle <span class="highlight tooltipkeyword" data-keyword="1110" title="">druiven</span> zijn opgegeten door de sprinkhanen. Nergens hangen meer <span class="highlight tooltipkeyword" data-keyword="1102" title="">vijgen</span> in de bomen, en overal liggen kale takken en dode bomen.</span></p> 
  <p class="p"><span class="indent"></span>De sprinkhanen die het land aangevallen hebben, leken op een heel groot leger. Ze waren niet te tellen. En hun tanden waren zo scherp als de tanden van leeuwen.<span class="verse"><sup id="Joel.1.8" class="v">8</sup>Trek rouwkleren aan en huil! Net zoals een bruid huilt als haar bruidegom sterft.</span></p> 
  <p class="p"><span class="indent"></span><span class="verse"><sup id="Joel.1.9" class="v">9-10</sup>De <span class="highlight tooltipkeyword" data-keyword="989" title="">priesters</span> van de Heer huilen, want de velden zijn verwoest. Er groeit geen koren meer op het land, en de druivenplanten zijn dood. Daarom kan niemand graan of <span class="highlight tooltipkeyword" data-keyword="1101" title="">wijn</span> naar de tempel brengen om te <span class="highlight tooltipkeyword" data-keyword="575" title="">offeren</span>. En er zijn ook geen <span class="highlight tooltipkeyword" data-keyword="1111" title="">olijven</span> meer om olie van te maken.</span></p> 
  <p class="p"><span class="indent"></span><span class="verse"><sup id="Joel.1.11" class="v">11-12</sup>Boeren, stop met werken en huil! Want er groeit geen koren meer op het land. De oogst is helemaal verwoest, en ook in de wijngaard is geen werk meer. Want alle druivenplanten en fruitbomen zijn dood, alle vruchten zijn verdwenen. En ook het plezier van de mensen is verdwenen.</span></p> 
  <h3 class="s">Iedereen moet bidden tot de Heer</h3> 
  <p class="p"><span class="indent"></span><span class="verse"><sup id="Joel.1.13" class="v">13</sup><span class="highlight tooltipkeyword" data-keyword="989" title="">Priesters</span>, trek rouwkleren aan en klaag. Dienaren van God, blijf de hele nacht wakker en huil! Want niemand brengt nog offers in de tempel van God.</span></p> 
  <p class="p"><span class="indent"></span><span class="verse"><sup id="Joel.1.14" class="v">14</sup>Kies een dag uit waarop iedereen naar de tempel moet komen. Niemand mag die dag iets eten of drinken. Roep alle leiders en inwoners van Juda bij elkaar. Want iedereen moet bidden tot de Heer, jullie God.</span></p> 
  <h3 class="s">De <span class="highlight tooltipkeyword" data-keyword="1037,1036,1046" title="">dag van de Heer</span> is dichtbij</h3> 
  <p class="p"><span class="indent"></span><span class="verse"><sup id="Joel.1.15" class="v">15</sup>De dag dat de Heer komt, is dichtbij. Die dag zal verschrikkelijk zijn! De machtige God zorgt voor een tijd van grote rampen. </span><span class="verse"><sup id="Joel.1.16" class="v">16</sup>Dat kun je nu al zien, want er is niets meer te eten. En niemand is meer vrolijk in de tempel van de Heer.</span></p> 
  <p class="p"><span class="indent"></span><span class="verse"><sup id="Joel.1.17" class="v">17</sup>De grond is droog en er kan niets meer groeien. Ook het eten dat bewaard werd, is weg. Want de schuren met graan zijn afgebroken. Nergens is meer eten te vinden. </span><span class="verse"><sup id="Joel.1.18" class="v">18</sup>Je hoort <span class="highlight tooltipkeyword" data-keyword="1269" title="">koeien</span> loeien van de honger. <span class="highlight tooltipkeyword" data-keyword="1269,1227" title="">Schapen</span> zoeken overal naar eten, maar ze vinden nergens gras.</span></p> 
  <p class="p"><span class="indent"></span></p> 
  <h3 class="s">Joël bidt tot de Heer</h3> 
  <span class="verse"><sup id="Joel.1.19" class="v">19-20</sup>Ik bid tot u, Heer. Want de velden zijn droog door de hete zon, en alle bomen zijn dood. Door de rivieren stroomt geen water meer. Zelfs de wilde dieren roepen u om hulp.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De dag van de Heer is verschrikkelijk</h3> 
  <p class="p"><h1>2</h1><span class="verse"><sup id="Joel.2.1" class="v">1</sup>Luister allemaal goed! De dag dat de Heer komt, is dichtbij! Iedereen moet bang zijn voor die dag. Waarschuw daarom voor het gevaar, blaas op de trompet op de <span class="highlight tooltipkeyword" data-keyword="1038" title="">heilige</span> berg Sion. </span><span class="verse"><sup id="Joel.2.2" class="v">2</sup>Want die dag is een heel donkere dag. Het is een dag met dikke, dreigende wolken.</span></p> 
  <h3 class="s">De sprinkhanen vallen de stad aan</h3> 
  <p class="p"><span class="indent"></span>Er komen nog veel meer sprinkhanen. Ze lijken op een heel groot leger. Als ze dichterbij komen, zie je pas hoe veel het er zijn. Nog nooit zijn er zo veel sprinkhanen geweest, en er zullen ook nooit meer zo veel sprinkhanen komen.<span class="verse"><sup id="Joel.2.3" class="v">3</sup>Voordat ze er zijn, is het land net zo mooi als de tuin van Eden. En als ze weer weg zijn, is alles net zo dood als in de woestijn. Dan kan er niets en niemand meer leven.</span></p> 
  <p class="p"><span class="indent"></span><span class="verse"><sup id="Joel.2.4" class="v">4</sup>De sprinkhanen lijken op paarden. Ze rennen hard en zijn klaar voor de strijd. </span><span class="verse"><sup id="Joel.2.5" class="v">5</sup>Je hoort ze aankomen! In de verte klinkt het als het lawaai van paarden en wagens. Maar als ze dichtbij zijn, klinkt het als droge takken die knetteren in een vuur.</span></p> 
  <p class="p"><span class="indent"></span>De sprinkhanen lijken op sterke <span class="highlight tooltipkeyword" data-keyword="29" title="">soldaten</span>, die klaar zijn voor de strijd.<span class="verse"><sup id="Joel.2.6" class="v">6</sup>Als ze komen, is iedereen bang. Iedereen wordt wit van schrik.</span></p> 
  <p class="p"><span class="indent"></span><span class="verse"><sup id="Joel.2.7" class="v">7</sup>De sprinkhanen zijn niet bang. Ze rennen naar voren en klimmen als <span class="highlight tooltipkeyword" data-keyword="29" title="">soldaten</span> over de <span class="highlight tooltipkeyword" data-keyword="35" title="">stadsmuur</span>. Ze lopen naast elkaar, en niet één verlaat zijn plek. </span><span class="verse"><sup id="Joel.2.8" class="v">8</sup>Niet één duwt een ander opzij, allemaal hebben ze hun eigen plaats. Het helpt niet om er een paar te doden, want hun leger blijft altijd even sterk.</span></p> 
  <p class="p"><span class="indent"></span><span class="verse"><sup id="Joel.2.9" class="v">9</sup>De sprinkhanen vallen de stad aan. Ze klimmen over de muren en gaan de <span class="highlight tooltipkeyword" data-keyword="1173,1087" title="">huizen</span> binnen. Ze klimmen als dieven door de ramen.</span></p> 
  <h3 class="s">De Heer komt met zijn leger</h3> 
  <p class="p"><span class="indent"></span><span class="verse"><sup id="Joel.2.10" class="v">10-11</sup>De Heer zal komen met zijn leger. Zijn leger is groot en machtig, en het doet alles wat hij wil. Dan zullen de aarde en de hemel beven. Dan geven de zon en de maan geen licht meer, en ook de sterren verliezen hun glans. Als de Heer komt, klinkt het alsof het onweert.</span></p> 
  <p class="p"><span class="indent"></span>De dag dat de Heer komt, zal verschrikkelijk zijn. Niemand zal dan in leven blijven.<span class="verse"><sup id="Joel.2.12" class="v">12</sup>De Heer zegt: 'Ik wil dat jullie mij weer gehoorzamen. Ga <span class="highlight tooltipkeyword" data-keyword="1708,1707" title="">vasten</span>, en laat je verdriet en je tranen aan mij zien. </span><span class="verse"><sup id="Joel.2.13" class="v">13-14</sup>Jullie moeten naar mij luisteren. Dat moeten jullie niet alleen beloven, maar ook echt doen. Misschien krijg ik medelijden, en zal ik mijn plan veranderen. Dan zal ik weer iets op het land laten groeien, en dan hebben jullie weer graan en <span class="highlight tooltipkeyword" data-keyword="1101" title="">wijn</span> om te <span class="highlight tooltipkeyword" data-keyword="575" title="">offeren</span>.</span></p> 
  <p class="p"><span class="indent"></span>Want ik ben een goede God. Ik ben vol <span class="highlight tooltipkeyword" data-keyword="1054,1056" title="">liefde</span> en geduld. Ik ben trouw, en ik houd er niet van om mensen te straffen.'<span class="verse"><sup id="Joel.2.15" class="v">15</sup>Blaas op de trompet in Jeruzalem. Kies een dag uit waarop iedereen naar de tempel moet komen. Iedereen moet die dag <span class="highlight tooltipkeyword" data-keyword="1708,1707" title="">vasten</span>. </span><span class="verse"><sup id="Joel.2.16" class="v">16</sup>Roep alle mensen bij elkaar, ook de oude mensen en alle kleine kinderen. Roep zelfs mensen weg van hun bruiloft! Zorg dat iedereen klaar is om naar de tempel te gaan.</span></p> 
  <p class="p"><span class="indent"></span><span class="verse"><sup id="Joel.2.17" class="v">17</sup><span class="highlight tooltipkeyword" data-keyword="989" title="">Priesters</span>, ga naar de tempel en bid bij het <span class="highlight tooltipkeyword" data-keyword="1818" title="">altaar</span>: 'Heer, red ons, want wij zijn uw eigen volk. Andere mensen lachen ons uit en vragen waarom u niets doet.'</span></p> 
  <h2 class="ms">De Heer redt zijn volk</h2> 
  <h3 class="s">De Heer krijgt medelijden</h3> 
  <p class="p"><span class="indent"></span><span class="verse"><sup id="Joel.2.18" class="v">18</sup>De Heer zal medelijden krijgen met de mensen van zijn volk, en hij zal hen redden.</span></p> 
  <p class="p"><span class="indent"></span><span class="verse"><sup id="Joel.2.19" class="v">19</sup>Dit zegt de Heer tegen zijn volk: 'Ik zal jullie weer brood, <span class="highlight tooltipkeyword" data-keyword="1101" title="">wijn</span> en <span class="highlight tooltipkeyword" data-keyword="1111" title="">olijven</span> geven. Er zal meer dan genoeg te eten zijn, en niemand zal jullie meer uitlachen. </span><span class="verse"><sup id="Joel.2.20" class="v">20</sup>Jullie vijanden dachten dat ze sterk waren, maar ik zal ze wegjagen. Ik jaag ze naar het westen en naar het oosten. Ik jaag ze naar de woestijn, en ik laat ze verdwijnen in de zee. Overal zullen jullie de geur van hun dode lichamen ruiken.'</span></p> 
  <h3 class="s">De Heer doet bijzondere dingen</h3> 
  <p class="p"><span class="indent"></span><span class="verse"><sup id="Joel.2.21" class="v">21</sup>De velden zullen niet langer leeg zijn. Er gaat weer van alles groeien, want de Heer heeft bijzondere dingen gedaan. </span><span class="verse"><sup id="Joel.2.22" class="v">22</sup>De dieren hoeven niet meer bang te zijn, want de woestijn wordt weer groen. Ook daar gaat weer van alles groeien. De bomen zullen weer vruchten hebben.</span></p> 
  <p class="p"><span class="indent"></span><span class="verse"><sup id="Joel.2.23" class="v">23</sup>De inwoners van Jeruzalem kunnen weer vrolijk zijn en juichen. Want de Heer, jullie God, geeft regen om alles te laten groeien. Hij laat het in ieder seizoen regenen op het goede moment. </span><span class="verse"><sup id="Joel.2.24" class="v">24</sup>Daarom is er weer graan, zelfs meer dan jullie nodig hebben. En ook de bakken met <span class="highlight tooltipkeyword" data-keyword="1110" title="">druiven</span> en <span class="highlight tooltipkeyword" data-keyword="1111" title="">olijven</span> zijn weer helemaal vol.</span></p> 
  <h3 class="s">De Heer maakt alles weer goed</h3> 
  <p class="p"><span class="indent"></span><span class="verse"><sup id="Joel.2.25" class="v">25</sup>Dit zegt de Heer: 'Ik had een groot leger van sprinkhanen op jullie afgestuurd. Ze hebben alle bladeren opgegeten, en ze hebben alle planten kapotgemaakt. Ze aten alles op, totdat er niets meer overbleef. Maar nu zal ik alles weer goedmaken.</span></p> 
  <p class="p"><span class="indent"></span><span class="verse"><sup id="Joel.2.26" class="v">26-27</sup>Jullie zullen weer te eten hebben, meer dan genoeg. Jullie zullen mij weer danken, want ik heb bijzondere dingen voor jullie gedaan. Ik ben de Heer, jullie God. Jullie zullen nooit meer uitgelachen worden. En jullie zullen weten dat ik altijd bij jullie ben. Alleen ik ben de Heer, de God van Israël!'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De Heer zorgt voor een veilige plek</h3> 
  <p class="p"><h1>3</h1><span class="verse"><sup id="Joel.3.1" class="v">1-2</sup>De Heer zegt: 'Daarna zal ik aan alle mensen mijn geest geven. Aan mannen en vrouwen, aan oude en jonge mensen, en zelfs aan slaven en slavinnen. Aan alle mensen zal ik mijn geest geven. Dan zullen ze dromen krijgen en als <span class="highlight tooltipkeyword" data-keyword="1031" title="">profeten</span> spreken.</span></p> 
  <p class="p"><span class="indent"></span><span class="verse"><sup id="Joel.3.3" class="v">3</sup>Ik zal wonderen doen in de hemel en op de aarde. Jullie zullen bloed zien, en vuur en rookwolken. </span><span class="verse"><sup id="Joel.3.4" class="v">4</sup>Want de verschrikkelijke dag dat ik kom, is dichtbij. De zon zal zwart worden, en de maan zo rood als bloed.</span></p> 
  <p class="p"><span class="indent"></span><span class="verse"><sup id="Joel.3.5" class="v">5</sup>Maar iedereen die mij om hulp vraagt, zal kunnen vluchten. Want er zal een veilige plaats zijn op de berg Sion, in Jeruzalem. Dat beloof ik. Iedereen die ik uitkies, zal in leven blijven.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De Heer vernietigt de andere volken</h2> 
  <h3 class="s">De andere volken deden slechte dingen</h3> 
  <p class="p"><h1>4</h1><span class="verse"><sup id="Joel.4.1" class="v">1</sup>De Heer zegt: 'Ik zal de inwoners van Juda en Jeruzalem weer gelukkig maken. </span><span class="verse"><sup id="Joel.4.2" class="v">2</sup>Maar ik zal de andere volken straffen. Ik zal ze bij elkaar brengen in het Oordeelsdal.</span></p> 
  <p class="p"><span class="indent"></span>Die volken hebben veel slechte dingen gedaan. Want ze hebben mijn volk Israël weggejaagd naar verre landen. Mijn land hebben ze in stukken verdeeld,<span class="verse"><sup id="Joel.4.3" class="v">3</sup>en mijn volk hebben ze verkocht. Ze verkochten jongens om zelf een nacht met een <span class="highlight tooltipkeyword" data-keyword="88" title="">hoer</span> te kunnen slapen. En ze ruilden meisjes tegen <span class="highlight tooltipkeyword" data-keyword="1101" title="">wijn</span> om dronken te kunnen worden.'</span></p> 
  <h3 class="s">De Heer zal de andere volken straffen</h3> 
  <p class="p"><span class="indent"></span><span class="verse"><sup id="Joel.4.4" class="v">4</sup>De Heer zegt: 'Wat denken de inwoners van Tyrus en Sidon eigenlijk? Wat denken de Filistijnen? Denken ze dat ze iets kunnen doen tegen mij? Als ze dat proberen, zullen ze meteen gestraft worden!</span></p> 
  <p class="p"><span class="indent"></span><span class="verse"><sup id="Joel.4.5" class="v">5</sup>Ze hebben het goud en het zilver uit mijn land gestolen. En de mooiste spullen hebben ze in hun eigen paleizen gezet. </span><span class="verse"><sup id="Joel.4.6" class="v">6</sup>Ze hebben de inwoners van Juda en Jeruzalem uit hun land gehaald en aan de Grieken verkocht. </span><span class="verse"><sup id="Joel.4.7" class="v">7</sup>Maar ik zal mijn volk terughalen!</span></p> 
  <p class="p"><span class="indent"></span>Daarna zal ik de andere volken straffen.<span class="verse"><sup id="Joel.4.8" class="v">8</sup>Dan zullen zij zelf verkocht worden door de inwoners van Juda. En ze zullen in het land Saba terechtkomen, hier ver vandaan.'</span></p> 
  <h3 class="s">Het Oordeelsdal</h3> 
  <p class="p"><span class="indent"></span><span class="verse"><sup id="Joel.4.9" class="v">9</sup>De Heer zegt: 'Luister goed, volken! En maak je klaar om tegen mij te vechten. Roep de legerleiders bij elkaar en laat alle <span class="highlight tooltipkeyword" data-keyword="29" title="">soldaten</span> komen. </span><span class="verse"><sup id="Joel.4.10" class="v">10</sup>Zelfs zwakke mannen moeten meedoen aan de <span class="highlight tooltipkeyword" data-keyword="8" title="">oorlog</span>. Laat het gereedschap waarmee jullie op het land werken, smelten in het vuur. En maak er wapens van.</span></p> 
  <p class="p"><span class="indent"></span><span class="verse"><sup id="Joel.4.11" class="v">11</sup>Iedereen moet nu naar het Oordeelsdal komen. Dan stuur ik mijn leger op jullie af. </span><span class="verse"><sup id="Joel.4.12" class="v">12</sup>Kom hierheen, volken. Kom naar het Oordeelsdal. Daar ben ik om jullie allemaal te straffen!</span></p> 
  <p class="p"><span class="indent"></span><span class="verse"><sup id="Joel.4.13" class="v">13</sup>Ik zal jullie doden. Ik zal jullie als rijpe <span class="highlight tooltipkeyword" data-keyword="1110" title="">druiven</span> kapottrappen. Want jullie hebben veel slechte dingen gedaan. Ja, jullie hebben te veel slechte dingen gedaan. </span><span class="verse"><sup id="Joel.4.14" class="v">14</sup>Er zullen heel veel mensen in het Oordeelsdal zijn. Daar zal ik beslissen wie ik zal straffen. Want de dag dat ik kom, is dichtbij.'</span></p> 
  <h2 class="ms">De Heer beschermt zijn volk</h2> 
  <h3 class="s">Israël is veilig bij de Heer</h3> 
  <p class="p"><span class="indent"></span><span class="verse"><sup id="Joel.4.15" class="v">15-16</sup>In Jeruzalem, op de berg Sion, <span class="highlight tooltipkeyword" data-keyword="725" title="">spreekt de Heer</span>. Zijn stem klinkt als het brullen van een leeuw. Als hij spreekt, beven de hemel en de aarde. De zon en de maan geven geen licht meer, en ook de sterren verliezen hun glans.</span></p> 
  <p class="p"><span class="indent"></span>Maar het volk van Israël kan vluchten naar de Heer. Want bij hem zijn ze veilig.<span class="verse"><sup id="Joel.4.17" class="v">17</sup>Ze zullen weten dat de Heer hun God is. Hij woont op de <span class="highlight tooltipkeyword" data-keyword="1038" title="">heilige</span> berg Sion. En Jeruzalem zal weer een <span class="highlight tooltipkeyword" data-keyword="1038" title="">heilige</span> stad zijn. Andere volken zullen daar niet meer komen.</span></p> 
  <h3 class="s">De Heer maakt alles weer goed</h3> 
  <p class="p"><span class="indent"></span><span class="verse"><sup id="Joel.4.18" class="v">18</sup>Dan zullen er op de bergen weer wijngaarden vol met <span class="highlight tooltipkeyword" data-keyword="1110" title="">druiven</span> zijn. Het <span class="highlight tooltipkeyword" data-keyword="1269" title="">vee</span> zal meer dan genoeg melk geven. En in de rivieren van Juda zal weer water stromen. Vanuit de tempel van de Heer zal een rivier gaan stromen, die zelfs het droogste dal weer groen zal maken.</span></p> 
  <p class="p"><span class="indent"></span><span class="verse"><sup id="Joel.4.19" class="v">19</sup>Maar Egypte zal verwoest worden, en <span class="highlight tooltipkeyword" data-keyword="1306" title="">Edom</span> zal een droge woestijn worden. Want hun inwoners hebben Juda aangevallen en onschuldige mensen gedood. </span><span class="verse"><sup id="Joel.4.20" class="v">20-21</sup>De Heer zal de daders straffen. Hij zal ze zeker straffen!</span></p> 
  <p class="p"><span class="indent"></span>Maar in Juda zullen altijd mensen wonen, en Jeruzalem zal altijd blijven bestaan. Want de Heer zal daar wonen op de berg Sion.</p> 
  <p></p> 
  <br> 
   
 </div> 
</div>