<div class="bibletext"> 
 <div id="scroller"> 
  <h3 class="s">De sprinkhanenplaag en de droogte</h3> 
  <p class="p"><h1>1</h1><span class="verse"><sup id="Joel.1.1" class="v">1</sup>Het woord des <span class="nd">Heeren</span>, dat geschied is tot Joël, de zoon van Pethuël:</span></p> 
  <p class="p"><span class="indent"></span><span class="verse"><sup id="Joel.1.2" class="v">2</sup>Hoort dit, gij <span class="highlight tooltipkeyword" data-keyword="390" title="">oudsten</span>! en neemt ter oren, alle inwoners des lands! Is dit geschied in uw dagen, of ook in de dagen van uw vaderen?</span></p> 
  <p class="p"><span class="indent"></span><span class="verse"><sup id="Joel.1.3" class="v">3</sup>Vertelt uw kinderen daarvan, en <span class="add">laat</span> uw kinderen <span class="add">het</span> hun kinderen <span class="add">vertellen</span>, en de kinderen van hen aan een ander geslacht.</span></p> 
  <p class="p"><span class="indent"></span><span class="verse"><sup id="Joel.1.4" class="v">4</sup>Wat de rups heeft overgelaten, heeft de sprinkhaan afgegeten, en wat de sprinkhaan heeft overgelaten, heeft de kever afgegeten, en wat de kever heeft overgelaten, heeft de kruidworm afgegeten.</span></p> 
  <p class="p"><span class="indent"></span><span class="verse"><sup id="Joel.1.5" class="v">5</sup>Waakt op, gij dronkenen! en weent, en huilt, al gij wijnzuipers! om de nieuwe <span class="highlight tooltipkeyword" data-keyword="1101" title="">wijn</span>, daar hij van uw mond is afgesneden.</span></p> 
  <p class="p"><span class="indent"></span><span class="verse"><sup id="Joel.1.6" class="v">6</sup>Want een volk is opgekomen over mijn land, machtig en zonder getal; zijn tanden zijn leeuwentanden, en het heeft een gebit van een oude leeuw.</span></p> 
  <p class="p"><span class="indent"></span><span class="verse"><sup id="Joel.1.7" class="v">7</sup>Het heeft mijn wijnstok gesteld tot een verwoesting, en mijn vijgeboom tot schuim; het heeft hem geheel ontbloot en neergeworpen, zijn ranken zijn wit geworden.</span></p> 
  <p class="p"><span class="indent"></span><span class="verse"><sup id="Joel.1.8" class="v">8</sup>Kermt, als een jonkvrouw, die met een zak omgord is vanwege de man van haar jeugd.</span></p> 
  <p class="p"><span class="indent"></span><span class="verse"><sup id="Joel.1.9" class="v">9</sup>Spijsoffer en drankoffer is van het huis des <span class="nd">Heeren</span> afgesneden; de <span class="highlight tooltipkeyword" data-keyword="989" title="">priesters</span>, de dienaars des <span class="nd">Heeren</span>, treuren.</span></p> 
  <p class="p"><span class="indent"></span><span class="verse"><sup id="Joel.1.10" class="v">10</sup>Het veld is verwoest, het land treurt; want het koren is verwoest, de most is verdroogd, de olie is flauw.</span></p> 
  <p class="p"><span class="indent"></span><span class="verse"><sup id="Joel.1.11" class="v">11</sup>De akkerlieden zijn beschaamd, de wijngaardeniers huilen, om de tarwe en om de gerst, want de oogst des velds is vergaan.</span></p> 
  <p class="p"><span class="indent"></span><span class="verse"><sup id="Joel.1.12" class="v">12</sup>De wijnstok is verdord, de vijgeboom is flauw; de <span class="highlight tooltipkeyword" data-keyword="1169" title="">granaatappelboom</span>, ook de palmboom en appelboom; alle bomen des velds zijn verdord; ja de vrolijkheid is verdord van de mensenkinderen.</span></p> 
  <p class="p"><span class="indent"></span><span class="verse"><sup id="Joel.1.13" class="v">13</sup>Omgordt u, en rouwklaagt, gij <span class="highlight tooltipkeyword" data-keyword="989" title="">priesters</span>! huilt, gij dienaars van het <span class="highlight tooltipkeyword" data-keyword="1818" title="">altaar</span>! gaat in, vernacht in zakken, gij dienaars van mijn God! want spijsoffer en drankoffer is geweerd van het huis van uw God.</span></p> 
  <p class="p"><span class="indent"></span><span class="verse"><sup id="Joel.1.14" class="v">14</sup>Heiligt een <span class="highlight tooltipkeyword" data-keyword="1708,1707" title="">vasten</span>, roept een verbodsdag uit, verzamelt de <span class="highlight tooltipkeyword" data-keyword="390" title="">oudsten</span>, <span class="add">en</span> alle inwoners van dit land, <span class="add">in het</span> huis van de <span class="nd">Heere</span>, uw God, en roept tot de <span class="nd">Heere</span>.</span></p> 
  <p class="p"><span class="indent"></span><span class="verse"><sup id="Joel.1.15" class="v">15</sup>Ach, die dag! want de dag des <span class="nd">Heeren</span> is nabij, en zal als een verwoesting komen van de Almachtige.</span></p> 
  <p class="p"><span class="indent"></span><span class="verse"><sup id="Joel.1.16" class="v">16</sup>Is niet de spijs voor onze ogen afgesneden? Blijdschap en verheuging van het huis van onze God?</span></p> 
  <p class="p"><span class="indent"></span><span class="verse"><sup id="Joel.1.17" class="v">17</sup>De granen zijn onder hun kluiten verrot, de schathuizen zijn verwoest, de schuren zijn afgebroken, want het koren is verdord.</span></p> 
  <p class="p"><span class="indent"></span><span class="verse"><sup id="Joel.1.18" class="v">18</sup>O, hoe zucht het <span class="highlight tooltipkeyword" data-keyword="1269" title="">vee</span>, de runderkudden zijn bedwelmd, want zij hebben geen weide, ook zijn de schaapskudden verwoest.</span></p> 
  <p class="p"><span class="indent"></span><span class="verse"><sup id="Joel.1.19" class="v">19</sup>Tot U, o <span class="nd">Heere</span>! roep ik; want een vuur heeft de weiden der woestijn verteerd, en een vlam heeft alle bomen des velds aangestoken.</span></p> 
  <p class="p"><span class="indent"></span><span class="verse"><sup id="Joel.1.20" class="v">20</sup>Ook schreeuwt elk beest des velds tot U; want de waterstromen zijn uitgedroogd, en een vuur heeft de weiden der woestijn verteerd.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De dag des Heeren komt</h3> 
  <p class="p"><h1>2</h1><span class="verse"><sup id="Joel.2.1" class="v">1</sup>Blaast de bazuin te Sion, en roept luide op de berg Mijner heiligheid; laat alle inwoners des lands beroerd zijn, want de dag des <span class="nd">Heeren</span> komt, want hij is nabij.</span></p> 
  <p class="p"><span class="indent"></span><span class="verse"><sup id="Joel.2.2" class="v">2</sup>Een dag van duisternis en donkerheid, een dag van wolken en dikke duisterheid, als de dageraad uitgespreid over de bergen; een groot en machtig volk, zoals van ouds niet geweest is, en na hem niet meer zal zijn tot in jaren van vele geslachten.</span></p> 
  <p class="p"><span class="indent"></span><span class="verse"><sup id="Joel.2.3" class="v">3</sup>Voor hem verteert een vuur, en achter hem brandt een vlam; het land is voor hem als een lusthof, maar achter hem een woeste wildernis, en ook is er geen ontkomen aan hem.</span></p> 
  <p class="p"><span class="indent"></span><span class="verse"><sup id="Joel.2.4" class="v">4</sup>De gedaante ervan is als de gedaante van paarden, en als ruiters zo zullen zij lopen.</span></p> 
  <p class="p"><span class="indent"></span><span class="verse"><sup id="Joel.2.5" class="v">5</sup>Zij zullen daarheen springen als een gedruis van wagens, op de hoogten der bergen; als het gedruis van een vuurvlam, die stoppels verteert; als een machtig volk, dat in <span class="highlight tooltipkeyword" data-keyword="34" title="">slagorde</span> gesteld is.</span></p> 
  <p class="p"><span class="indent"></span><span class="verse"><sup id="Joel.2.6" class="v">6</sup>Van zijn aangezicht zullen de volken in pijn zijn; alle aangezichten zullen betrekken <span class="add">als</span> een pot.</span></p> 
  <p class="p"><span class="indent"></span><span class="verse"><sup id="Joel.2.7" class="v">7</sup>Als helden zullen zij lopen, als krijgslieden zullen zij de muren beklimmen; en zij zullen daarheen trekken, een ieder in zijn wegen, en zullen hun paden niet verdraaien.</span></p> 
  <p class="p"><span class="indent"></span><span class="verse"><sup id="Joel.2.8" class="v">8</sup>Ook zullen zij de een de ander niet dringen; zij zullen daarheen trekken elk in zijn baan; en al vielen zij op een wapen, zij zouden niet verwond worden.</span></p> 
  <p class="p"><span class="indent"></span><span class="verse"><sup id="Joel.2.9" class="v">9</sup>Zij zullen in de stad omlopen, zij zullen lopen op de muren, zij zullen klimmen in de <span class="highlight tooltipkeyword" data-keyword="1173,1087" title="">huizen</span>; zij zullen door de vensters inkomen als een dief.</span></p> 
  <p class="p"><span class="indent"></span><span class="verse"><sup id="Joel.2.10" class="v">10</sup>De aarde is beroerd voor zijn aangezicht, de hemel beeft; de zon en maan worden zwart, en de sterren trekken hun glans in.</span></p> 
  <p class="p"><span class="indent"></span><span class="verse"><sup id="Joel.2.11" class="v">11</sup>En de <span class="nd">Heere</span> verheft Zijn stem voor Zijn heer heen; want Zijn leger is zeer groot, want Hij is machtig, doende Zijn woord; want de dag des <span class="nd">Heeren</span> is groot en zeer vreselijk, en wie zal hem verdragen?</span></p> 
  <p class="p"><span class="indent"></span><span class="verse"><sup id="Joel.2.12" class="v">12</sup>Nu dan ook, spreekt de <span class="nd">Heere</span>, bekeert u tot Mij met uw ganse <span class="highlight tooltipkeyword" data-keyword="631" title="">hart</span>, en dat met <span class="highlight tooltipkeyword" data-keyword="1708,1707" title="">vasten</span> en met geween, en met rouwklacht.</span></p> 
  <p class="p"><span class="indent"></span><span class="verse"><sup id="Joel.2.13" class="v">13</sup>En scheurt uw <span class="highlight tooltipkeyword" data-keyword="631" title="">hart</span> en niet uw klederen, en bekeert u tot de <span class="nd">Heere</span>, uw God; want Hij is <span class="highlight tooltipkeyword" data-keyword="1645" title="">genadig</span> en <span class="highlight tooltipkeyword" data-keyword="1053" title="">barmhartig</span>, lankmoedig en groot van goedertierenheid, en berouw hebbende over het kwade.</span></p> 
  <p class="p"><span class="indent"></span><span class="verse"><sup id="Joel.2.14" class="v">14</sup>Wie weet, Hij mocht Zich wenden en berouw hebben; en Hij mocht een <span class="highlight tooltipkeyword" data-keyword="1059,1058" title="">zegen</span> achter Zich overlaten <span class="add">tot</span> spijsoffer en drankoffer voor de <span class="nd">Heere</span>, uw God.</span></p> 
  <p class="p"><span class="indent"></span><span class="verse"><sup id="Joel.2.15" class="v">15</sup>Blaast de bazuin te Sion, heiligt een <span class="highlight tooltipkeyword" data-keyword="1708,1707" title="">vasten</span>, roept een verbodsdag uit.</span></p> 
  <p class="p"><span class="indent"></span><span class="verse"><sup id="Joel.2.16" class="v">16</sup>Verzamelt het volk, heiligt de <span class="highlight tooltipkeyword" data-keyword="626" title="">gemeente</span>, vergadert de <span class="highlight tooltipkeyword" data-keyword="390" title="">oudsten</span>, verzamelt de kinderkens, en die de borsten zuigen; de bruidegom ga uit zijn binnenkamer, en de bruid uit haar slaapkamer.</span></p> 
  <p class="p"><span class="indent"></span><span class="verse"><sup id="Joel.2.17" class="v">17</sup>Laat de <span class="highlight tooltipkeyword" data-keyword="989" title="">priesters</span>, de dienaars des <span class="nd">Heeren</span>, wenen tussen het voorhuis en het <span class="highlight tooltipkeyword" data-keyword="1818" title="">altaar</span>, en laat hen zeggen: Spaar Uw volk, o <span class="nd">Heere</span>! en geef Uw erfenis niet over tot een smaadheid, dat de heidenen over hen zouden heersen; waarom zouden zij onder de volken zeggen: Waar is hun God?</span></p> 
  <h3 class="s"><span class="highlight tooltipkeyword" data-keyword="1702" title="">Belofte</span> van overvloed</h3> 
  <p class="p"><span class="indent"></span><span class="verse"><sup id="Joel.2.18" class="v">18</sup>Zo zal de <span class="nd">Heere</span> ijveren over Zijn land, en Hij zal Zijn volk sparen.</span></p> 
  <p class="p"><span class="indent"></span><span class="verse"><sup id="Joel.2.19" class="v">19</sup>En de <span class="nd">Heere</span> zal antwoorden en tot Zijn volk zeggen: Ziet, Ik zend u het koren, en de most, en de olie, dat gij daarvan verzadigd zult worden; en Ik zal u niet meer overgeven <span class="add">tot</span> een smaadheid onder de heidenen.</span></p> 
  <p class="p"><span class="indent"></span><span class="verse"><sup id="Joel.2.20" class="v">20</sup>En Ik zal die van het noorden ver van u doen vertrekken, en hem wegdrijven in een dor en woest land, zijn aangezicht naar de Oostzee, en zijn einde naar de achterste zee; en zijn stank zal opgaan, en zijn vuiligheid zal opgaan; want hij heeft grote dingen gedaan.</span></p> 
  <p class="p"><span class="indent"></span><span class="verse"><sup id="Joel.2.21" class="v">21</sup>Vrees niet, o land! verheug u, en wees blijde; want de <span class="nd">Heere</span> heeft grote dingen gedaan.</span></p> 
  <p class="p"><span class="indent"></span><span class="verse"><sup id="Joel.2.22" class="v">22</sup>Vreest niet, gij beesten des velds! want de weiden der woestijn zullen <span class="add">weer</span> jong gras voortbrengen; want het geboomte zal zijn vrucht dragen, de wijnstok en vijgeboom zullen hun vermogen geven.</span></p> 
  <p class="p"><span class="indent"></span><span class="verse"><sup id="Joel.2.23" class="v">23</sup>En gij, kinderen van Sion! verheugt u en weest blijde in de <span class="nd">Heere</span>, uw God; want Hij zal u geven die Leraar ter <span class="highlight tooltipkeyword" data-keyword="1631,1629,1621" title="">gerechtigheid</span>; en Hij zal u de regen doen neerdalen, de vroege regen en de spade regen in de eerste <span class="add">maand</span>.</span></p> 
  <p class="p"><span class="indent"></span><span class="verse"><sup id="Joel.2.24" class="v">24</sup>En de <span class="highlight tooltipkeyword" data-keyword="71" title="">dorsvloeren</span> zullen vol koren zijn, en de <span class="highlight tooltipkeyword" data-keyword="364" title="">perskuipen</span> van most en olie overlopen.</span></p> 
  <p class="p"><span class="indent"></span><span class="verse"><sup id="Joel.2.25" class="v">25</sup>Alzo zal Ik u de jaren vergoeden, die de sprinkhaan, de kever, en de kruidworm, en de rups heeft afgegeten; Mijn groot heer, dat Ik onder u gezonden heb.</span></p> 
  <p class="p"><span class="indent"></span><span class="verse"><sup id="Joel.2.26" class="v">26</sup>En gij zult overvloedig en tot verzadiging eten, en prijzen de Naam van de <span class="nd">Heere</span>, uw God, Die wonderlijk bij u gehandeld heeft; en Mijn volk zal niet beschaamd worden tot in eeuwigheid.</span></p> 
  <p class="p"><span class="indent"></span><span class="verse"><sup id="Joel.2.27" class="v">27</sup>En gij zult weten, dat Ik in het midden van Israël ben, en <span class="add">dat</span> Ik de <span class="nd">Heere</span>, uw God, ben, en niemand meer; en Mijn volk zal niet beschaamd worden in eeuwigheid.</span></p> 
  <h3 class="s"><span class="highlight tooltipkeyword" data-keyword="1702" title="">Belofte</span> van de Geest</h3> 
  <p class="p"><span class="indent"></span><span class="verse"><sup id="Joel.2.28" class="v">28</sup>En daarna zal het geschieden, dat Ik Mijn Geest zal uitgieten over alle vlees, en uw zonen en uw dochters zullen profeteren; uw ouden zullen dromen dromen, uw jongelingen zullen gezichten zien;</span></p> 
  <p class="p"><span class="indent"></span><span class="verse"><sup id="Joel.2.29" class="v">29</sup>Ja, ook over de dienstknechten, en over de dienstmaagden, zal Ik in die dagen Mijn Geest uitgieten.</span></p> 
  <p class="p"><span class="indent"></span><span class="verse"><sup id="Joel.2.30" class="v">30</sup>En Ik zal wondertekenen geven in de hemel en op de aarde: bloed, en vuur, en rookpilaren.</span></p> 
  <p class="p"><span class="indent"></span><span class="verse"><sup id="Joel.2.31" class="v">31</sup>De zon zal veranderd worden in duisternis, en de maan in bloed, eer dat die grote en vreselijke dag des <span class="nd">Heeren</span> komt.</span></p> 
  <p class="p"><span class="indent"></span><span class="verse"><sup id="Joel.2.32" class="v">32</sup>En het zal geschieden, al wie de Naam des <span class="nd">Heeren</span> zal aanroepen, zal behouden worden; want op de berg Sion en te Jeruzalem zal ontkoming zijn, zoals de <span class="nd">Heere</span> gezegd heeft; en dat, bij de overgeblevenen, die de <span class="nd">Heere</span> zal roepen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Profetie van Gods strafgericht over de vijanden van Zijn Kerk</h3> 
  <p class="p"><h1>3</h1><span class="verse"><sup id="Joel.3.1" class="v">1</sup>Want ziet, in die dagen en in die tijd, als Ik de <span class="highlight tooltipkeyword" data-keyword="659" title="">gevangenis</span> van Juda en Jeruzalem zal wenden;</span></p> 
  <p class="p"><span class="indent"></span><span class="verse"><sup id="Joel.3.2" class="v">2</sup>Dan zal Ik alle heidenen vergaderen, en zal hen afvoeren in het dal van Jósafat; en Ik zal met hen aldaar richten, vanwege Mijn volk en Mijn erfdeel Israël, dat zij onder de heidenen hebben verstrooid, en Mijn land gedeeld;</span></p> 
  <p class="p"><span class="indent"></span><span class="verse"><sup id="Joel.3.3" class="v">3</sup>En hebben het lot over Mijn volk geworpen en een jongen gegeven om een <span class="highlight tooltipkeyword" data-keyword="88" title="">hoer</span>, en een meisje verkocht om <span class="highlight tooltipkeyword" data-keyword="1101" title="">wijn</span>, dat zij mochten drinken.</span></p> 
  <p class="p"><span class="indent"></span><span class="verse"><sup id="Joel.3.4" class="v">4</sup>En ook, wat hebt gij met Mij te doen, gij Tyrus en Sidon, en alle grenzen van Palestina! Zoudt gij Mij een vergelding teruggeven? Maar zo gij Mij wilt vergelden, snel, haastig, zal Ik uw vergelding op uw hoofd terugbrengen.</span></p> 
  <p class="p"><span class="indent"></span><span class="verse"><sup id="Joel.3.5" class="v">5</sup>Omdat gij Mijn zilver en Mijn goud hebt weggenomen, en hebt Mijn beste kleinoden in uw tempels gebracht.</span></p> 
  <p class="p"><span class="indent"></span><span class="verse"><sup id="Joel.3.6" class="v">6</sup>En gij hebt de kinderen van Juda en de kinderen van Jeruzalem verkocht aan de kinderen der Grieken, opdat gij hen ver van hun gebied mocht brengen.</span></p> 
  <p class="p"><span class="indent"></span><span class="verse"><sup id="Joel.3.7" class="v">7</sup>Ziet, Ik zal ze opwekken uit de plaats, waarheen gij ze hebt verkocht; en Ik zal uw vergelding terugbrengen op uw hoofd.</span></p> 
  <p class="p"><span class="indent"></span><span class="verse"><sup id="Joel.3.8" class="v">8</sup>En Ik zal uw zonen en uw dochters verkopen in de hand van de kinderen van Juda, die ze verkopen zullen aan die van Scheba, aan een vergelegen volk; want de <span class="nd">Heere</span> heeft het gesproken.</span></p> 
  <p class="p"><span class="indent"></span><span class="verse"><sup id="Joel.3.9" class="v">9</sup>Roept dit uit onder de heidenen, heiligt een krijg; wekt de helden op, laat naderen, laat optrekken alle krijgslieden.</span></p> 
  <p class="p"><span class="indent"></span><span class="verse"><sup id="Joel.3.10" class="v">10</sup>Slaat uw spaden tot <span class="highlight tooltipkeyword" data-keyword="985,31" title="">zwaarden</span>, en uw <span class="highlight tooltipkeyword" data-keyword="1010,69" title="">sikkels</span> tot spiesen; de zwakke zegge: Ik ben een held.</span></p> 
  <p class="p"><span class="indent"></span><span class="verse"><sup id="Joel.3.11" class="v">11</sup>Verzamelt u, en komt aan, al gij volken van rondom, en vergadert u! (O <span class="nd">Heere</span>, doe Uw helden daarheen afdalen!)</span></p> 
  <p class="p"><span class="indent"></span><span class="verse"><sup id="Joel.3.12" class="v">12</sup>De heidenen zullen zich opmaken, en optrekken naar het dal van Jósafat; maar aldaar zal Ik zitten, om te richten alle heidenen van rondom.</span></p> 
  <p class="p"><span class="indent"></span><span class="verse"><sup id="Joel.3.13" class="v">13</sup>Slaat de <span class="highlight tooltipkeyword" data-keyword="1010,69" title="">sikkel</span> aan, want de oogst is rijp geworden; komt aan, daalt af, want de pers is vol, en de <span class="highlight tooltipkeyword" data-keyword="364" title="">perskuipen</span> lopen over; want hun boosheid is groot.</span></p> 
  <p class="p"><span class="indent"></span><span class="verse"><sup id="Joel.3.14" class="v">14</sup>Menigten, menigten in het dal van de dorswagen; want de dag des <span class="nd">Heeren</span> is nabij, in het dal van de dorswagen.</span></p> 
  <p class="p"><span class="indent"></span><span class="verse"><sup id="Joel.3.15" class="v">15</sup>De zon en maan zijn zwart geworden, en de sterren hebben hun glans ingetrokken.</span></p> 
  <p class="p"><span class="indent"></span><span class="verse"><sup id="Joel.3.16" class="v">16</sup>En de <span class="nd">Heere</span> zal uit Sion brullen, en uit Jeruzalem Zijn stem geven, dat hemel en aarde beven zullen; maar de <span class="nd">Heere</span> zal de Toevlucht van Zijn volk, en de Sterkte der kinderen Israëls zijn.</span></p> 
  <p class="p"><span class="indent"></span><span class="verse"><sup id="Joel.3.17" class="v">17</sup>En gij zult weten, dat Ik de <span class="nd">Heere</span>, uw God ben, wonende op Sion, de berg Mijner heiligheid; en Jeruzalem zal een heiligheid zijn, en vreemden zullen er niet meer door heen gaan.</span></p> 
  <h3 class="s">Beloofde <span class="highlight tooltipkeyword" data-keyword="1059,1058" title="">zegen</span> voor het volk Gods</h3> 
  <p class="p"><span class="indent"></span><span class="verse"><sup id="Joel.3.18" class="v">18</sup>En het zal te dien dage geschieden dat de bergen van zoete <span class="highlight tooltipkeyword" data-keyword="1101" title="">wijn</span> zullen druipen, en de heuvels van melk vlieten, en alle stromen van Juda <span class="add">vol</span> van water gaan; en er zal een fontein uit het huis des <span class="nd">Heeren</span> uitgaan, en zal het dal van Sittim bewateren.</span></p> 
  <p class="p"><span class="indent"></span><span class="verse"><sup id="Joel.3.19" class="v">19</sup>Egypte zal tot verwoesting worden, en <span class="highlight tooltipkeyword" data-keyword="1306" title="">Edom</span> zal worden tot een woeste wildernis, om het geweld, gedaan aan de kinderen van Juda, in wier land zij onschuldig bloed vergoten hebben.</span></p> 
  <p class="p"><span class="indent"></span><span class="verse"><sup id="Joel.3.20" class="v">20</sup>Maar Juda zal blijven in eeuwigheid, en Jeruzalem van geslacht tot geslacht.</span></p> 
  <p class="p"><span class="indent"></span><span class="verse"><sup id="Joel.3.21" class="v">21</sup>En Ik zal hun bloed <span class="highlight tooltipkeyword" data-keyword="1691,1694" title="">reinigen</span>, <span class="add">dat</span> Ik niet gereinigd had; en de <span class="nd">Heere</span> zal wonen op Sion.</span></p> 
  <br> 
   
 </div> 
</div>