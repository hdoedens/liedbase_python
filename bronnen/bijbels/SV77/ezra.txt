
=Kores geeft de Joden vrijheid naar hun land terug te keren
#1
1In het eerste jaar nu van Kores, koning van Perzië, opdat volbracht zou worden het woord des Heeren, uit de mond van Jeremía, verwekte de Heere de geest van Kores, koning van Perzië, dat hij een stem liet doorgaan door zijn ganse koninkrijk, zelfs ook in geschrift, zeggende:
2Zo zegt Kores, koning van Perzië: De Heere, de God des hemels, heeft mij alle koninkrijken der aarde gegeven; en Hij heeft mij bevolen Hem een huis te bouwen te Jeruzalem, dat in Juda is.
3Wie is onder u van al Zijn volk? Zijn God zij met hem, en hij trekke op naar Jeruzalem, dat in Juda is, en hij bouwe het huis van de Heere, de God van Israël; Hij is de God, Die te Jeruzalem woont.
4En al wie achterblijven zou in enige plaatsen, waar hij als vreemdeling verkeert, hem zullen de lieden van zijn plaats bevoordelen met zilver, en met goud, en met have, en met beesten; benevens een vrijwillige gave, voor het huis Gods, Die te Jeruzalem woont.
5Toen maakten zich op de hoofden der vaderen van Juda en Benjamin, en de priesters en de Levieten, benevens een ieder, wiens geest God verwekte, dat zij optrokken om te bouwen het huis des Heeren, die te Jeruzalem woont.
6Allen nu, die rondom hen waren, sterkten hun handen met zilveren vaten, met goud, met have, en met beesten, en met kostbaarheden; behalve alles, wat vrijwillig gegeven werd.
7Ook bracht de koning Kores uit, de vaten van het huis des Heeren, die Nebukadnézar uit Jeruzalem had uitgevoerd, en had gesteld in het huis van zijn god.
8En Kores, de koning van Perzië, bracht ze uit door de hand van Mithredath, de schatmeester, die ze aan Sesbazar, de vorst van Juda, toetelde.
9En dit is hun getal: dertig gouden bekkens, duizend zilveren bekkens, negen en twintig messen;
10Dertig gouden bekers, vierhonderd tien andere zilveren bekers; andere vaten, duizend.
11Alle vaten van goud en van zilver waren vijf duizend vierhonderd; deze alle voerde Sesbazar op, met hen, die van de gevangenis opgevoerd werden, van Babel naar Jeruzalem.
=Register van de eerste Joden, die met Zerubbábel in Juda zijn teruggekomen
#2
1Dit zijn de kinderen van het landschap, die optrokken uit de gevangenis, van de weggevoerden, die Nebukadnézar, koning van Babel, weggevoerd had naar Babel, die naar Jeruzalem en Juda zijn weergekeerd, een ieder naar zijn stad;
2Die kwamen met Zerubbábel, Jésua, Nehemía, Serája, Reëlaja, Mórdechai, Bilsan, Mizpar, Bigvai, Rehum en Báëna. Dit is het getal der mannen van het volk van Israël.
3De kinderen van Paros, twee duizend honderd twee en zeventig.
4De kinderen van Sefátja, driehonderd twee en zeventig.
5De kinderen van Arach, zevenhonderd vijf en zeventig.
6De kinderen van Pahath-Moab, van de kinderen van Jésua-Joab, twee duizend achthonderd twaalf.
7De kinderen van Elam, duizend tweehonderd vier en vijftig.
8De kinderen van Zatthu, negenhonderd vijf en veertig.
9De kinderen van Zakkai, zevenhonderd zestig.
10De kinderen van Bani, zeshonderd twee en veertig.
11De kinderen van Bebai, zeshonderd drie en twintig.
12De kinderen van Azgad, duizend tweehonderd twee en twintig.
13De kinderen van Adónikam, zeshonderd zes en zestig.
14De kinderen van Bigvai, twee duizend zes en vijftig.
15De kinderen van Adin, vierhonderd vier en vijftig.
16De kinderen van Ater, van Hizkía, acht en negentig.
17De kinderen van Bezai, driehonderd drie en twintig.
18De kinderen van Jora, honderd twaalf.
19De kinderen van Hasum, tweehonderd drie en twintig.
20De kinderen van Gibbar, vijf en negentig.
21De kinderen van Bethlehem, honderd drie en twintig.
22De mannen van Netófa, zes en vijftig.
23De mannen van Anathoth, honderd acht en twintig.
24De kinderen van Azmáveth, twee en veertig.
25De kinderen van Kirjath-Arim, Kefíra en Beëroth, zevenhonderd drie en veertig.
26De kinderen van Rama en Gaba, zeshonderd een en twintig.
27De mannen van Michmas, honderd twee en twintig.
28De mannen van Beth-El en Ai, tweehonderd drie en twintig.
29De kinderen van Nebo, twee en vijftig.
30De kinderen van Magbis, honderd zes en vijftig.
31De kinderen van de andere Elam, duizend tweehonderd vier en vijftig.
32De kinderen van Harim, driehonderd en twintig.
33De kinderen van Lod, Hadid en Ono, zevenhonderd vijf en twintig.
34De kinderen van Jericho, driehonderd vijf en veertig.
35De kinderen van Senáä, drie duizend zeshonderd dertig.
36De priesters. De kinderen van Jedája, van het huis van Jésua, negenhonderd drie en zeventig.
37De kinderen van Immer, duizend twee en vijftig.
38De kinderen van Pashur, duizend tweehonderd zeven en veertig.
39De kinderen van Harim, duizend zeventien.
40De Levieten. De kinderen van Jésua en Kadmiël, van de kinderen van Hodavja, vier en zeventig.
41De zangers. De kinderen van Asaf, honderd acht en twintig.
42De kinderen der poortwachters. De kinderen van Sallum, de kinderen van Ater, de kinderen van Talmon, de kinderen van Akkub, de kinderen van Hatíta, de kinderen van Sobai; deze allen waren honderd negen en dertig.
43De Nethínim. De kinderen van Zíha, de kinderen van Hasúfa, de kinderen van Tabbaoth;
44De kinderen van Keros, de kinderen van Síaha, de kinderen van Padon;
45De kinderen van Lebána, de kinderen van Hagába, de kinderen van Akkub;
46De kinderen van Hagab, de kinderen van Samlai, de kinderen van Hanan;
47De kinderen van Giddel, de kinderen van Gahar, de kinderen van Reája;
48De kinderen van Rezin, de kinderen van Nekóda, de kinderen van Gazzam;
49De kinderen van Uza, de kinderen van Paséah, de kinderen van Bezai;
50De kinderen van Asna, de kinderen der Mehunim, de kinderen der Nefúsim;
51De kinderen van Bakbuk, de kinderen van Hakúfa, de kinderen van Harhur;
52De kinderen van Bazluth, de kinderen van Mehída, de kinderen van Harsa;
53De kinderen van Barkos, de kinderen van Sísera, de kinderen van Thamah;
54De kinderen van Nezíah, de kinderen van Hatífa.
55De kinderen van de knechten van Sálomo. De kinderen van Sotai, de kinderen van Soféreth, de kinderen van Perúda;
56De kinderen van Jáäla, de kinderen van Darkon, de kinderen van Giddel;
57De kinderen van Sefátja, de kinderen van Hattil, de kinderen van Pochéret-Hazebáïm, de kinderen van Ami.
58Al de Nethínim, en de kinderen van de knechten van Sálomo, waren driehonderd twee en negentig.
59Dezen trokken ook op van Tel-Mélah, Tel-Harsa, Cherub, Addan en Immer; doch zij konden het huis hunner vaderen en hun zaad niet bewijzen, of zij uit Israël waren.
60De kinderen van Delája, de kinderen van Tóbia, de kinderen van Nekóda, zeshonderd twee en vijftig.
61En van de kinderen van de priesters, de kinderen van Habája, de kinderen van Koz, de kinderen van Barzillai, die van de dochters van Barzillai, de Gileadiet, een vrouw genomen had, en naar hun naam genoemd was.
62Dezen zochten hun register, onder hen, die in het geslachtsregister gesteld waren, maar zij werden niet gevonden; daarom werden zij als onreinen van het priesterdom geweerd.
63En Hattirsátha zeide tot hen, dat zij van de heiligste dingen niet zouden eten, totdat er een priester stond met urim en met tummim.
64Deze ganse gemeente te zamen was twee en veertig duizend driehonderd zestig.
65Behalve hun knechten en hun maagden, die waren zeven duizend driehonderd zeven en dertig; en zij hadden tweehonderd zangers en zangeressen.
66Hun paarden waren zevenhonderd zes en dertig; hun muildieren, tweehonderd vijf en veertig;
67Hun kamelen, vierhonderd vijf en dertig; de ezels, zes duizend zevenhonderd twintig.
68En sommigen van de hoofden der vaderen, toen zij kwamen ten huize des Heeren, die te Jeruzalem woont, gaven vrijwillig ten huize Gods, om dat te zetten op zijn vaste plaats.
69Zij gaven naar hun vermogen voor de schat van het werk, aan goud, een en zestig duizend drachmen, en aan zilver, vijf duizend ponden, en honderd priesterrokken.
70En de priesters en de Levieten, en sommigen uit het volk, zowel de zangers als de poortwachters, en de Nethínim woonden in hun steden, en gans Israël in zijn steden.
=Regeling van de eredienst
#3
1Toen nu de zevende maand aankwam, en de kinderen Israëls in de steden waren, verzamelde zich het volk, als een enig man, te Jeruzalem.
2En Jésua, de zoon van Józadak, maakte zich op, en zijn broeders, de priesters en Zerubbábel, de zoon van Sealthiël, en zijn broeders, en zij bouwden het altaar van de God van Israël, om daarop brandoffers te offeren, gelijk geschreven is in de wet van Mozes, de man Gods.
3En zij vestigden het altaar op zijn stelling, maar met verschrikking, die over hen was, vanwege de volken der landen; en zij offerden daarop brandoffers aan de Heere, brandoffers des morgens en des avonds.
4En zij hielden het feest der loofhutten, gelijk geschreven is; en zij offerden brandoffers dag bij dag in getal, naar het recht, van elk dagelijks op zijn dag.
5Daarna ook het gedurig brandoffer, en van de nieuwe maanden, en van alle gezette hoogtijden des Heeren, die geheiligd waren; ook van een ieder, die een vrijwillige offerande de Heere vrijwillig offerde.
6Van de eerste dag af van de zevende maand begonnen zij de Heere brandoffers te offeren; doch de grond van de tempel des Heeren was niet gelegd.
7Zo gaven zij geld aan de houwers en werkmeesters, ook spijs en drank, en olie, aan de Sidoniërs en aan de Tyriërs, om cederhout van de Libanon te brengen aan de zee naar Jafo, naar de vergunning van Kores, koning van Perzië, aan hen.
=Aanvang van de herbouw van de tempel
8In het tweede jaar nu van hun aankomst ten huize Gods te Jeruzalem, in de tweede maand, begonnen Zerubbábel, de zoon van Sealthiël, en Jésua, de zoon van Józadak, en de overigen van hun broeders, de priesters en de Levieten, en allen, die uit de gevangenschap naar Jeruzalem gekomen waren; en zij stelden de Levieten aan, van twintig jaren oud en daarboven, om opzicht te nemen over het werk van het huis des Heeren.
9Toen stond Jésua, zijn zonen en zijn broeders, en Kadmiël met zijn zonen, kinderen van Juda, als één man, om opzicht te hebben over hen, die het werk deden aan het huis Gods, met de zonen van Hénadad, hun zonen en hun broeders, de Levieten.
10Toen nu de bouwlieden de grond van de tempel des Heeren legden, zo stelden zij de priesters, aangekleed zijnde, met trompetten, en de Levieten, Asafs zonen, met cimbalen, om de Heere te loven, naar de instelling van David, de koning van Israël.
11En zij zongen bij beurten, met de Heere te loven en te danken, dat Hij goed is, dat Zijn weldadigheid tot in eeuwigheid is over Israël. En al het volk juichte met groot gejuich, toen men de Heere loofde over de grondlegging van het huis des Heeren.
12Maar velen van de priesters, en de Levieten, en hoofden der vaderen, die oud waren, die het eerste huis gezien hadden, weenden met luider stem, toen dit huis in zijn grondlegging voor hun ogen was; maar velen verhieven de stem met gejuich en met vreugde.
13Zodat het volk niet onderscheidde de stem van het gejuich der vreugde, van de stem van het geween van het volk; want het volk juichte met groot gejuich, dat de stem tot van verre gehoord werd.
=De Samaritanen verhinderen de bouw van de tempel
#4
1Toen nu de tegenpartijders van Juda en Benjamin hoorden, dat de kinderen der gevangenschap de Heere, de God Israëls, de tempel bouwden;
2Zo kwamen zij aan tot Zerubbábel, en tot de hoofden der vaderen, en zeiden tot hen: Laat ons met u bouwen, want wij zullen uw God zoeken, gelijk gij; ook hebben wij Hem geofferd sinds de dagen van Esar-Haddon, de koning van Assur, die ons hierheen heeft doen optrekken.
3Maar Zerubbábel, en Jésua, en de overige hoofden der vaderen van Israël zeiden tot hen: Het betaamt niet, dat gij en wij voor onze God een huis bouwen; maar wij alleen zullen het de Heere, de God Israëls, bouwen, zoals de koning Kores, koning van Perzië, ons geboden heeft.
4Evenwel maakte het volk des lands de handen van het volk van Juda slap, en verstoorde hen in het bouwen;
5En zij huurden tegen hen raadslieden, om hun raad te vernietigen, al de dagen van Kores, koning van Perzië, tot aan het koninkrijk van Daríus, de koning van Perzië.
6En onder het koninkrijk van Ahasvéros, in het begin van zijn koninkrijk, schreven zij een aanklacht tegen de inwoners van Juda en Jeruzalem.
7En in de dagen van Arthahsasta schreef Bislam, Mithredath, Tábeël, en de overigen van zijn gezelschap, aan Arthahsasta, koning van Perzië; en het schrift van de brief was in het Syrisch geschreven, en in het Syrisch uitgelegd.
8Rehum, de kanselier, en Simsai, de schrijver, schreven een brief tegen Jeruzalem, aan de koning Arthahsasta, op deze manier:
9Toen Rehum, de kanselier, en Simsai, de schrijver, en de overigen van hun gezelschap, de Dinaïeten, de Afarsathchieten, de Tarpelieten, de Afarsieten, de Archevieten, de Babyloniërs, de Susanchieten, de Dehavieten, de Elamieten,
10En de overige volkeren, die de grote en vermaarde Asnappar heeft weggevoerd, en doen wonen in de stad van Samaria, ook de overigen, aan deze zijde van de rivier, en op zulke tijd.
11Dit is een afschrift van de brief, die zij aan hem, aan de koning Arthahsasta, zonden: Uw knechten, de mannen aan deze zijde van de rivier, en op zulke tijd.
12De koning zij bekend, dat de Joden, die van u zijn opgetrokken, tot ons gekomen zijn te Jeruzalem, bouwende die rebellerende en die boze stad, waarvan zij de muren voltrekken, en de fondamenten samenvoegen.
13Zo zij nu de koning bekend, indien deze stad zal worden opgebouwd, en de muren voltrokken, dat zij de schatting, oude heffing, en tol niet zullen geven, en gij zult aan de inkomsten der koningen schade aanbrengen.
14Nu, omdat wij salaris uit het paleis trekken, en het ons niet betaamt de oneer van de koning te zien, daarom hebben wij gezonden, en dit de koning bekend gemaakt;
15Opdat men zoeke in het boek der kronieken van uw vaderen, zo zult gij vinden in het boek der kronieken, en weten, dat deze stad een rebellerende stad geweest is, en de koningen en landschappen schade aanbrengende, en dat zij daarbinnen afval gesticht hebben, van oude tijden af; daarom is deze stad verwoest.
16Wij maken dan de koning bekend, dat, zo deze stad zal worden opgebouwd, en haar muren voltrokken, gij daardoor geen deel zult hebben aan deze zijde van de rivier.
17De koning zond antwoord aan Rehum, de kanselier, en Simsai, de schrijver, en de overigen van hun gezelschappen, die te Samaria woonden; alsook aan de overigen van deze zijde van de rivier aldus: Vrede, en op zulke tijd.
18De brief, die gij aan ons gezonden hebt, is duidelijk voor mij gelezen.
19En toen door mij bevel gegeven was, hebben zij gezocht en gevonden, dat deze stad zich van oude tijden af tegen de koningen heeft verheven, en rebellie en afval daarin gesticht is.
20Ook zijn er machtige koningen geweest over Jeruzalem, die geheerst hebben overal aan gene zijde van de rivier; en hun is schatting, oude heffing en tol gegeven.
21Geeft dan nu bevel, om die mannen te beletten, dat die stad niet opgebouwd wordt, totdat door mij bevel zal worden gegeven.
22Weest gewaarschuwd, van verzuim in dezen te begaan; waarom zou het verderf tot schade der koningen aangroeien?
23Toen, van dat het afschrift van de brief van de koning Arthahsasta voor Rehum, en Simsai, de schrijver, en hun gezelschappen gelezen was, trokken zij met haast naar Jeruzalem tot de Joden, en beletten hen met arm en geweld.
24Toen hield het werk op van het huis Gods, Die te Jeruzalem woont, ja, het hield op tot in het tweede jaar van het koninkrijk van Daríus, de koning van Perzië.
=De bouw van de tempel hervat en voltooid onder Daríus
#5
1Haggaï nu, de profeet, en Zacharía, de zoon van Iddo, profeten, profeteerden tot de Joden, die in Juda en te Jeruzalem waren; in de naam van de God van Israël profeteerden zij tot hen.
2Toen maakten zich op Zerubbábel, de zoon van Sealthiël, en Jésua, de zoon van Józadak, en begonnen te bouwen het huis Gods, Die te Jeruzalem woont; en met hen de profeten Gods, die hen ondersteunden.
3In die tijd kwam tot hen Thathnai, de landvoogd aan deze zijde van de rivier, en Sthar-Boznai, en hun gezelschap, en zeiden aldus tot hen: Wie heeft u bevel gegeven dit huis te bouwen, en deze muur te voltrekken?
4Toen zeiden wij aldus tot hen, en welke de namen waren van de mannen, die dit gebouw bouwden.
5Doch het oog van hun God was over de oudsten der Joden, dat zij hun niet beletten, totdat de zaak van Daríus kwam, en zij alsdan daarover een brief terugbrachten.
6Afschrift van de brief, die Thathnai, de landvoogd aan deze zijde van de rivier, met Sthar-Boznai, en zijn gezelschap, de Afarsechaïeten, die aan deze zijde van de rivier waren, aan de koning Daríus zond.
7Zij zonden een verhaal aan hem; en daarin was aldus geschreven: De koning Daríus zij alle vrede.
8De koning zij bekend, dat wij getrokken zijn naar het landschap Juda, ten huize van de grote God, dat gebouwd wordt met grote stenen, en het hout wordt gelegd in de wanden; en dat werk wordt ras gedaan, en gaat voorspoedig door hun handen voort.
9Toen hebben wij die oudsten gevraagd, en aldus tot hen gezegd: Wie heeft u bevel gegeven dit huis te bouwen, en deze muur te voltrekken?
10Voorts hebben wij hun ook hun namen afgevraagd, dat wij ze u bekend maakten; dat wij mochten overschrijven de namen van de mannen, die hoofden onder hen zijn.
11En zij hebben ons dusdanig antwoord gegeven, zeggende: Wij zijn knechten van de God des hemels en der aarde, en bouwen het huis, dat vele jaren vóór dezen is gebouwd geweest; want een groot koning van Israël had het gebouwd en voltrokken.
12Maar nadat onze vaders de God des hemels hadden vertoornd, heeft Hij hen gegeven in de hand van Nebukadnézar, de koning van Babel, de Chaldeeër; die dat huis heeft vernield, en het volk naar Babel weggevoerd.
13Doch in het eerste jaar van Kores, koning van Babel, heeft de koning Kores bevel gegeven dit huis Gods te bouwen.
14Ja, de vaten van Gods huis, die van goud en zilver waren, die Nebukadnézar uit de tempel, die te Jeruzalem was, had weggenomen en ze gebracht in de tempel van Babel, die heeft de koning Kores gehaald uit de tempel van Babel, en zij zijn gegeven aan een, wiens naam was Sesbazar, die hij tot landvoogd had gesteld.
15En hij zeide tot hem: Neem deze vaten, ga ze afvoeren in de tempel, die te Jeruzalem is, en laat het huis Gods gebouwd worden op zijn plaats.
16Toen kwam deze Sesbazar; hij legde de fundamenten van het huis Gods, Die te Jeruzalem woont; en er is van toen af tot nu toe gebouwd, doch niet voltooid.
17Zo het dan nu de koning goeddunkt, laat er gezocht worden in het schathuis van de koning aldaar, dat te Babel is, of het zo is, dat een bevel van de koning Kores gegeven is, om dit huis Gods te Jeruzalem te bouwen; en dat men het believen van de koning hiervan tot ons zende.
=Antwoord van koning Daríus
#6
1Toen gaf de koning Daríus bevel; en zij zochten in de kanselarij, waar de schatten waren weggelegd, in Babel.
2En te Achmetha, in de burcht, die in het landschap Medië is, werd een rol gevonden; en daarin was aldus geschreven:
GEDACHTENIS:3In het eerste jaar van de koning Kores, gaf de koning Kores dit bevel: Het huis Gods te Jeruzalem, dat huis zal gebouwd worden, ter plaatse, waar zij offeranden offeren, en de fundamenten daarvan zullen zwaar zijn; zijn hoogte van zestig ellen, en zijn breedte van zestig ellen;
4Met drie rijen van grote steen, en een rij van nieuw hout; en de onkosten zullen uit het huis des konings gegeven worden.
5Daartoe zal men ook de gouden en zilveren vaten van het huis Gods, die Nebukadnézar uit de tempel, die te Jeruzalem was, heeft weggevoerd, en naar Babel gebracht, teruggeven, dat zij gaan naar de tempel, die te Jeruzalem is, aan zijn plaats, en men zal ze afvoeren ten huize Gods.
6Nu, gij Thathnai, landvoogd aan gene zijde van de rivier, gij Sthar-Boznai, met uw gezelschap, gij Afarsechaïeten, die aan gene zijde van de rivier zijt, weest verre van daar!
7Laat hen aan de arbeid van dit huis Gods; dat de landvoogd der Joden en de oudsten der Joden dit huis Gods bouwen aan zijn plaats.
8Ook wordt door mij bevel gegeven, wat gij doen zult aan de oudsten van deze Joden, om dit huis Gods te bouwen; te weten, dat uit de goederen van de koning, van de schatting aan gene zijde van de rivier, de onkosten aan deze mannen spoedig gegeven worden, opdat men hen niet belette.
9En wat nodig is, als jonge runderen, en rammen, en lammeren, tot brandoffers aan de God des hemels, tarwe, zout, wijn en olie, naar het zeggen der priesters, die te Jeruzalem zijn, dat het hun dag bij dag gegeven worde, dat er geen verzuim zij;
10Opdat zij offeranden van liefelijke reuk aan de God des hemels offeren, en bidden voor het leven van de koning en van zijn kinderen.
11Voorts wordt bevel door mij gegeven, dat van ieder, die dit woord zal veranderen, een hout uit zijn huis zal gerukt en opgericht worden, waaraan hij zal worden opgehangen; en zijn huis zal om diens wil tot een drekhoop gemaakt worden.
12De God nu, die Zijn Naam aldaar heeft doen wonen, werpe ter neer alle koningen en volken, die hun hand zullen uitstrekken, om te veranderen en te verderven dit huis Gods, dat te Jeruzalem is. Ik, Daríus, heb het bevel gegeven, dat het spoedig gedaan worde.
13Toen deden Thathnai, de landvoogd aan gene zijde van de rivier, Sthar-Boznai, en hun gezelschap, spoedig alzo, naar hetgeen de koning Daríus gezonden had.
14En de oudsten der Joden bouwden en gingen voorspoedig voort, door de profetie van de profeet Haggaï en Zacharía, de zoon van Iddo; en zij bouwden en voltrokken het, naar het bevel van de God Israëls, en naar het bevel van Kores, en Daríus, en Arthahsasta, koning van Perzië.
15En dit huis werd voltooid op de derde dag van de maand Adar; dat was het zesde jaar van het koninkrijk van de koning Daríus.
=De tempel ingewijd
16En de kinderen Israëls, de priesters en Levieten, en de overige kinderen der gevangenschap deden de inwijding van dit huis Gods met vreugde.
17En zij offerden, ter inwijding van dit huis Gods, honderd runderen, tweehonderd rammen, vierhonderd lammeren en twaalf geitenbokken, ten zondoffer voor gans Israël, naar het getal van de stammen Israëls.
18En zij stelden de priesters in hun afdelingen, en de Levieten in hun afdelingen, tot de dienst Gods, Die te Jeruzalem is, naar het voorschrift van het boek van Mozes.
=Viering van het paasfeest
19Ook hielden de kinderen der gevangenschap het pascha, op de veertiende van de eerste maand.
20Want de priesters en de Levieten hadden zich gereinigd als een enig man; zij waren allen rein; en zij slachtten het pascha voor alle kinderen der gevangenschap, en voor hun broeders, de priesters, en voor zichzelf.
21Alzo aten de kinderen Israëls, die uit de gevangenschap weergekomen waren, alsmede al wie zich van de onreinheid van de heidenen des lands tot hen afgezonderd had, om de Heere, de God Israëls, te zoeken.
22En zij hielden het feest der ongezuurde broden zeven dagen, met blijdschap; want de Heere had hen verblijd, en het hart van de koning van Assur tot hen gewend, om hun handen te sterken in het werk van het huis Gods, de God van Israël.
=Koning Arthahsasta stuurt Ezra naar Jeruzalem
#7
1Na deze geschiedenissen nu, in het koninkrijk van Arthahsasta, koning van Perzië: Ezra, de zoon van Serája, de zoon van Azárja, de zoon van Hilkía,
2De zoon van Sallum, de zoon van Zadok, de zoon van Ahítub,
3De zoon van Amárja, de zoon van Azárja, de zoon van Merájoth,
4De zoon van Zeráhja, de zoon van Uzzi, de zoon van Bukki,
5De zoon van Abísua, de zoon van Pínehas, de zoon van Eleázar, de zoon van Aäron, de hogepriester.
6Deze Ezra trok op uit Babel; en hij was een vaardig schriftgeleerde in de wet van Mozes, die de Heere, de God Israëls, gegeven heeft; en de koning gaf hem, naar de hand van de Heere, zijn God, over hem, al zijn verzoek.
7Ook sommigen van de kinderen Israëls, en van de priesters en de Levieten, en de zangers, en de poortwachters, en de Nethínim, trokken op naar Jeruzalem, in het zevende jaar van de koning Arthahsasta.
8En hij kwam te Jeruzalem in de vijfde maand; dat was het zevende jaar van deze koning.
9Want op de eerste van de eerste maand was het begin van de tocht uit Babel, en op de eerste van de vijfde maand kwam hij te Jeruzalem, naar de goede hand van zijn God over hem.
10Want Ezra had zijn hart gericht, om de wet des Heeren te zoeken en te doen, en om in Israël te leren de inzettingen en de rechten.
=Volmacht aan Ezra
11Dit is nu het afschrift van de brief, die de koning Arthahsasta gaf aan Ezra, de priester, de schriftgeleerde; de schriftgeleerde van de woorden van de geboden des Heeren, en Zijn inzettingen over Israël:
12Arthahsasta, koning der koningen, aan Ezra, de priester, de schriftgeleerde van de wet van de God des hemels, volkomen vrede en op zulke tijd.
13Door mij wordt bevel gegeven, dat al wie vrijwillig is in mijn koninkrijk, van het volk van Israël, en van zijn priesters en Levieten, om te gaan naar Jeruzalem, dat hij met u ga.
14Omdat gij van voor de koning en zijn zeven raadsheren gezonden zijt, om onderzoek te doen in Judéa, en te Jeruzalem, naar de wet van uw God, die in uw hand is;
15En om heen te brengen het zilver en goud, dat de koning en zijn raadsheren vrijwillig gegeven hebben aan de God Israëls, Wiens woning te Jeruzalem is;
16Alsook al het zilver en goud, dat gij vinden zult in het ganse landschap van Babel, met de vrijwillige gave van het volk en van de priesters, die vrijwillig geven, voor het huis van hun God, dat te Jeruzalem is;
17Opdat gij spoedig voor dat geld koopt runderen, rammen, lammeren, met hun spijsoffers, en hun drankoffers, en die offert op het altaar van het huis van uw God, dat te Jeruzalem is.
18Daartoe, wat u en uw broeders goeddunken zal, met het overige zilver en goud te doen, zult gij doen naar het welgevallen van uw God.
19En geef de vaten, die u gegeven zijn tot de dienst van het huis van uw God, terug voor de God van Jeruzalem.
20Het overige nu, dat van node zal zijn voor het huis van uw God, dat u voorvallen zal uit te geven, zult gij geven uit het schathuis van de koning.
21En door mij, mij, koning Arthahsasta, wordt bevel gegeven aan alle schatmeesters, die aan gene zijde van de rivier zijt, dat alles, wat Ezra, de priester, de schriftgeleerde van de wet van de God des hemels, van u zal begeren, spoedig gedaan worde;
22Tot honderd talenten zilver toe, en tot honderd kor tarwe, en tot honderd bath wijn, en tot honderd bath olie, en zout zonder voorschrift.
23Al wat naar het bevel van de God des hemels is, dat het vlijtig gedaan worde, voor het huis van de God des hemels; want waartoe zou er grote toorn zijn over het koninkrijk van de koning en van zijn kinderen?
24Ook laten wij u weten, aangaande alle priesters en Levieten, zangers, poortwachters, Nethínim en dienaars van het huis van deze God, dat men de schatting, oude heffing en tol hun niet zal mogen opleggen.
25En gij Ezra, naar de wijsheid van uw God, die in uw hand is, stel regeerders en richters aan, die al het volk richten, dat aan gene zijde van de rivier is, allen, die de wetten van uw God weten, en die ze niet weet, zult gij die bekend maken.
26En al wie de wet van uw God en de wet van de koning niet zal doen, laat over die spoedig recht worden gedaan, hetzij ter dood, of tot uitbanning, of tot boete van goederen, of tot de banden.
=Ezra dankt God
27Geloofd zij de Heere, de God van onze vaderen, Die dit alles in het hart des konings gegeven heeft, om te versieren het huis des Heeren, dat te Jeruzalem is.
28En weldadigheid tot mij geneigd heeft, voor het aangezicht van de koning en van zijn raadsheren, en van alle geweldige vorsten des konings! Zo heb ik mij gesterkt, naar de hand van de Heere, mijn God, over mij, en de hoofden uit Israël vergaderd, om met mij op te trekken.
=Reisgenoten van Ezra en hun reis
#8
1Dit nu zijn de hoofden van hun vaderen, met hun geslachtsregisters, die met mij uit Babel optrokken, onder het koninkrijk van de koning Arthahsasta.
2Van de kinderen van Pínehas, Gersom; van de kinderen van Ithamar, Daniël; van de kinderen van David, Hattus.
3Van de kinderen van Sechánja, van de kinderen van Paros, Zachárja; en met hem werden bij geslachtsregisters gerekend, aan manspersonen, honderd vijftig.
4Van de kinderen van Pahath-Moab, Eljehóënai, de zoon van Zeráhja; en met hem tweehonderd manspersonen.
5Van de kinderen van Sechánja, de zoon van Jaháziël; en met hem driehonderd manspersonen.
6En van de kinderen van Adin, Ebed, de zoon van Jónathan; en met hem vijftig manspersonen.
7En van de kinderen van Elam, Jesája, de zoon van Athálja; en met hem zeventig manspersonen.
8En van de kinderen van Sefátja, Zebádja, de zoon van Michaël; en met hem tachtig manspersonen.
9En van de kinderen van Joab, Obádja, de zoon van Jehíël; en met hem tweehonderd achttien manspersonen.
10En van de kinderen van Selómith, de zoon van Josífja; en met hem honderd zestig manspersonen.
11En van de kinderen van Bebai, Zachárja, de zoon van Bebai; en met hem acht en twintig manspersonen.
12En van de kinderen van Azgad, Jóhanan, de zoon van Katan; en met hem honderd tien manspersonen.
13En van de laatste kinderen van Adónikam, wier namen deze waren: Elifélet, Jehíël, en Semája; en met hen zestig manspersonen.
14En van de kinderen van Bigvai, Uthai en Zabbud; en met hen zeventig manspersonen.
15En ik vergaderde hen aan de rivier, gaande naar Ahava, en wij legerden ons aldaar drie dagen; toen lette ik op het volk en de priesters, en vond aldaar geen van de kinderen van Levi.
16Zo zond ik tot Eliëzer, tot Ariël, tot Semája, en tot Elnathan, en tot Jarib, en tot Elnathan, en tot Nathan, en tot Zachárja, en tot Mesullam, de hoofden; en tot Jójarib en tot Elnathan, de leraars;
17En ik gaf hun bevel aan Iddo, het hoofd in de plaats Kasífja; en ik legde de woorden in hun mond, om te zeggen tot Iddo, zijn broeder, en de Nethínim, in de plaats Kasífja, dat zij ons brachten dienaars voor het huis van onze God.
18En zij brachten ons, naar de goede hand van onze God over ons, een man van verstand, van de kinderen van Mahli, de zoon van Levi, de zoon van Israël; namelijk Sérebja, met zijn zonen en broeders, achttien;
19En Hasábja, en met hem Jesája, van de kinderen van Merári, met zijn broeders, en hun zonen, twintig.
20En van Nethínim, die David en de vorsten ten dienste der Levieten gegeven hadden, tweehonderd twintig Nethínim, die allen bij namen genoemd werden.
21Toen riep ik aldaar een vasten uit aan de rivier Ahava, opdat wij ons verootmoedigden voor het aangezicht van onze God, om van Hem te verzoeken een rechte weg, voor ons, en voor onze kinderkens, en voor al onze have.
22Want ik schaamde mij van de koning een leger en ruiters te begeren, om ons te helpen tegen de vijand, op de weg; omdat wij tot de koning hadden gesproken, zeggende: De hand van onze God is ten goede over allen, die Hem zoeken, maar Zijn sterkte en Zijn toorn over allen, die Hem verlaten.
23Alzo vastten wij; en verzochten zulks van onze God; en Hij liet zich door ons verbidden.
24Toen zonderde ik twaalf af van de oversten der priesters: Sérebja, Hasábja, en tien van hun broeders met hen,
25En ik woog hun toe het zilver, en het goud, en de vaten, zijnde het offer van het huis van onze God, die de koning en zijn raadsheren, en zijn vorsten, en gans Israël, die er gevonden werden, geofferd hadden;
26Ik woog dan in hun hand zeshonderd vijftig talenten zilver, en honderd zilveren vaten in talenten; aan goud, honderd talenten;
27En twintig gouden bekers, tot duizend drachmen; en twee vaten van blinkend goed koper, begeerlijk als goud.
28En ik zeide tot hen: Gij zijt heilig voor de Heere, en deze vaten zijn heilig; ook dit zilver en dit goud, de vrijwillige gave, aan de Heere, de God van uw vaderen.
29Bewaakt en bewaart het, totdat gij het opweegt, in tegenwoordigheid van de oversten der priesters en Levieten, en van de vorsten der vaderen van Israël, te Jeruzalem, in de kamers van het huis des Heeren.
30Toen ontvingen de priesters en de Levieten het gewicht van het zilver en van het goud, en van de vaten, om te brengen te Jeruzalem, ten huize van onze God.
31Alzo verreisden wij van de rivier Ahava, op de twaalfde van de eerste maand, om te gaan naar Jeruzalem; en de hand van onze God was over ons, en redde ons van de hand van de vijand, en van hun, die ons lagen legde op de weg.
32En wij kwamen te Jeruzalem; en wij bleven aldaar drie dagen.
33Op de vierde dag nu werd gewogen het zilver, en het goud, en de vaten, in het huis van onze God, aan de hand van Merémoth, de zoon van Uría, de priester, en met hem Eleázar, de zoon van Pínehas; en met hem Józabad, de zoon van Jésua, en Noádja, de zoon van Binnui, de Levieten.
34Naar het getal en naar het gewicht van dat alles; en het ganse gewicht werd ter zelfder tijd opgeschreven.
35En de weggevoerden, die uit de gevangenschap gekomen waren, offerden de God Israëls brandoffers; twaalf varren voor gans Israël, zes en negentig rammen, zeven en zeventig lammeren, twaalf bokken ten zondoffer; alles ten brandoffer voor de Heere.
36Daarna gaven zij de wetten des konings aan de stadhouders en landvoogden des konings aan deze zijde van de rivier; en zij bevorderden het volk en het huis Gods.
=Rouw en gebed van Ezra over de gemengde huwelijken
#9
1Toen nu deze dingen voleindigd waren, traden de vorsten tot mij toe, zeggende: Het volk Israëls en de priesters, en de Levieten, zijn niet afgezonderd van de volken van deze landen, naar hun gruwelen, namelijk van de Kanaänieten, de Hethieten, de Ferezieten, de Jebusieten, de Ammonieten, de Moabieten, de Egyptenaars en de Amorieten.
2Want zij hebben van hun dochters genomen voor zichzelf en voor hun zonen, zodat zich vermengd hebben het heilige zaad met de volken van deze landen; ja, de hand der vorsten en overheden is de eerste geweest in deze overtreding.
3Toen ik nu deze zaak hoorde, scheurde ik mijn kleed en mijn mantel; en ik trok van het haar van mijn hoofd en van mijn baard uit, en zat verbaasd neer.
4Toen verzamelden zich tot mij allen, die voor de woorden van de God Israëls beefden, om de overtreding van de weggevoerden; doch ik bleef verbaasd zitten tot aan het avondoffer.
5En omtrent het avondoffer stond ik op uit mijn bedruktheid, toen ik nu mijn kleed en mijn mantel gescheurd had; en ik boog mij op mijn knieën, en breidde mijn handen uit tot de Heere, mijn God.
6En ik zeide: Mijn God, ik ben beschaamd en schaamrood, om mijn aangezicht tot U op te heffen, mijn God; want onze ongerechtigheden zijn vermenigvuldigd tot boven ons hoofd, en onze schuld is groot geworden tot aan de hemel.
7Van de dagen van onze vaderen af zijn wij in grote schuld tot op deze dag; en wij zijn om onze ongerechtigheden overgegeven, wij, onze koningen en onze priesters, in de hand van de koningen der landen, in zwaard, in gevangenis, en in roof, en in schaamte des aangezichts, gelijk het is te dezen dage.
8En nu is er, als een klein ogenblik, een genade geschied van de Heere, onze God, om ons een ontkoming over te laten, en ons een nagel te geven in Zijn heilige plaats, om onze ogen te verlichten, o onze God, en om ons een weinig leven te geven in onze dienstbaarheid.
9Want wij zijn knechten; doch in onze dienstbaarheid heeft ons onze God niet verlaten; maar Hij heeft weldadigheid tot ons geneigd voor het aangezicht van de koningen van Perzië, dat Hij ons een weinig leven gaf, om het huis van onze God te verhogen, en de verwoestingen ervan op te richten, en om ons een omtuining te geven in Juda en te Jeruzalem.
10En nu, wat zullen wij zeggen, o onze God! na dezen? Want wij hebben Uw geboden verlaten.
11Die Gij geboden hadt door de dienst van Uw knechten, de profeten, zeggende: Het land, waar gij inkomt, om dat te erven, is een vuil land, door de vuilheid van de volken der landen, om hun gruwelen, waarmee zij dat vervuld hebben, van het ene einde tot het andere einde, met hun onreinheid.
12Zo zult gij nu uw dochters niet geven aan hun zonen, en hun dochters niet nemen voor uw zonen, en zult hun vrede en hun welzijn niet zoeken, tot in eeuwigheid; opdat gij sterk wordt, en het goede des lands eet, en uw kinderen doet erven tot in eeuwigheid.
13En na alles, wat over ons gekomen is, om onze boze werken, en om onze grote schuld, omdat Gij, o onze God! belet hebt, dat wij niet ten onder zijn vanwege onze ongerechtigheid, en hebt ons een ontkoming gegeven, als deze is;
14Zullen wij nu weerkeren, om Uw geboden te vernietigen, en ons te verzwageren met de volken dezer gruwelen? Zoudt Gij niet tegen ons toornen tot verterens toe, dat er geen overblijfsel noch ontkoming zij?
15O Heere, God van Israël! Gij zijt rechtvaardig; want wij zijn overgelaten ter ontkoming, als het is te dezen dage. Zie, wij zijn voor uw aangezicht in onze schuld; want er is niemand, die voor Uw aangezicht zou kunnen bestaan, om deze dingen.
=De vreemde vrouwen weggezonden
#10
1Toen Ezra alzo bad, en toen hij deze belijdenis deed, wenende en zich voor Gods huis neerwerpende, verzamelde zich tot hem uit Israël een zeer grote gemeente van mannen, en vrouwen, en kinderen; want het volk weende met groot geween.
2Toen antwoordde Sechánja, de zoon van Jehíël, een van de zonen van Elam, en zeide tot Ezra: Wij hebben overtreden tegen onze God, en wij hebben vreemde vrouwen van de volken des lands bij ons doen wonen; maar nu, er is hoop voor Israël, om deze dingen.
3Laat ons dan nu een verbond maken met onze God, dat wij al die vrouwen, en wat uit hen geboren is, zullen doen uitgaan, naar de raad van de Heere, en van hen, die beven voor het gebod van onze God; en laat er gedaan worden naar de wet.
4Sta op, want deze zaak ligt op u; en wij zullen met u zijn; wees sterk en doe het.
5Toen stond Ezra op, en deed de oversten der priesters, de Levieten en gans Israël zweren, te zullen doen naar dit woord; en zij zwoeren.
6En Ezra stond op van voor Gods huis, en ging in de kamer van Jóhanan, de zoon van Eljásib; toen hij daar kwam, at hij geen brood, en dronk geen water, want hij bedreef rouw over de overtreding van de weggevoerden.
7En zij lieten een stem doorgaan door Juda en Jeruzalem, aan al de kinderen der gevangenschap, dat zij zich te Jeruzalem zouden verzamelen.
8En al wie niet kwam in drie dagen, naar de raad van de vorsten en van de oudsten, al zijn have zou verbannen zijn; en hij zelf zou afgesneden wezen van de gemeente der weggevoerden.
9Toen verzamelden zich alle mannen van Juda en Benjamin te Jeruzalem in drie dagen; het was de negende maand op de twintigste in de maand; en al het volk zat op het plein van Gods huis, sidderende om deze zaak, en vanwege de plasregens.
10Toen stond Ezra, de priester, op en zeide tot hen: Gij hebt overtreden, en vreemde vrouwen bij u doen wonen, om Israëls schuld te vermeerderen.
11Nu dan, doet de Heere, de God van uw vaderen, belijdenis en doet Zijn welgevallen, en scheidt u af van de volken des lands, en van de vreemde vrouwen.
12En de ganse gemeente antwoordde en zeide met luider stem: Naar uw woorden, alzo ligt het op ons te doen.
13Maar het volk is veel, en het is een tijd van plasregen, dat men hier buiten niet staan kan; en het is geen werk van een dag noch van twee; want velen van ons hebben overtreden in deze zaak.
14Laat toch onze vorsten van de ganse gemeente hierover staan, en allen, die in onze steden zijn, die vreemde vrouwen bij zich hebben doen wonen, op gezette tijden komen, en met hen de oudsten van elke stad en haar rechters; totdat wij van ons afwenden de hittigheid van de toorn van onze God vanwege deze zaken.
15Alleen Jónathan, de zoon van Asahel, en Jeházia, de zoon van Tikva, stonden hierover; en Mesullam, en Sábbethai, de Leviet, hielpen hen.
16En de kinderen der gevangenschap deden alzo; en Ezra, de priester, met de mannen, de hoofden der vaderen, naar het huis van hun vaderen, en zij allen, bij namen genoemd, scheidden zich af, en zij zaten op de eerste dag van de tiende maand, om deze zaak te onderzoeken.
17En zij voleindigden het met alle mannen, die vreemde vrouwen bij zich hadden doen wonen, tot op de eerste dag van de eerste maand.
18En er werden gevonden van de zonen der priesters, die vreemde vrouwen bij zich hadden doen wonen; van de zonen van Jésua, de zoon van Józadak, en zijn broeders, Maäséja, en Eliézer, en Jarib, en Gedálja.
19En zij gaven hun hand, dat zij hun vrouwen zouden doen uitgaan; en schuldig zijnde, offerden zij een ram van de kudde voor hun schuld.
20En van de kinderen van Immer: Hanáni en Zebádja.
21En van de kinderen van Harim: Maäséja, en Elía, en Semája, en Jehíël, en Uzia,
22En van de kinderen van Pashur: Eljoënai, Maäséja, Ismaël, Netháneël, Józabad en Elása.
23En van de Levieten: Józabad, en Simeï, en Kélaja (deze is Kelíta), Petháhja, Juda en Eliézer.
24En van de zangers: Eljásib; en van de poortwachters: Sallum, en Telem, en Uri.
25En van Israël: van de kinderen van Paros: Ramja, en Jezía, en Malchía, en Mijamin, en Eleázar, en Malchía, en Benája.
26En van de kinderen van Elam: Mattánja, Zachárja, en Jehíël, en Abdi, en Jeremôth, en Elía.
27En van de kinderen van Zatthu: Eljoënai, Eljásib, Mattánja, en Jeremôth, en Zabad, en Azíza.
28En van de kinderen van Bebai: Jóhanan, Hanánja, Sabbai, Athlai.
29En van de kinderen van Bani: Mesullam, Malluch en Adája, Jasub en Seal, Jeramôth.
30En van de kinderen van Pahath-Moab: Adna, en Chelal, Benája, Maäséja, Mattánja, Bezáleël, en Binnui, en Manasse.
31En van de kinderen van Harim: Eliézer, Jissía, Malkía, Semája, Símeon.
32Benjamin, Malluch, Semárja.
33Van de kinderen van Hasum: Mathnai, Máttata, Zabad, Elifélet, Jerémai, Manasse, Simeï.
34Van de kinderen van Bani: Máädai, Amram, en Uël,
35Benája, Bédeja, Chelúhu,
36Vanja, Merémoth, Eljásib,
37Mattánja, Mathnai, en Jáäsai,
38En Bani, en Binnui, Simeï,
39En Selémja, en Nathan, en Adája,
40Machnádbai, Sasai, Sarai,
41Azáreël, en Selémja, Semárja,
42Sallum, Amárja, Jozef.
43Van de kinderen van Nebo: Jeíël, Mattíthja, Zabad, Zebína, Jaddai, en Joël, Benája.
44Deze allen hadden vreemde vrouwen genomen; en sommigen van hen hadden vrouwen, waarbij zij kinderen gekregen hadden.
