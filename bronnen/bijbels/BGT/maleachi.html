<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Mal.1.1" class="v">1</sup><span class="highlight tooltipkeyword" data-keyword="1031" title="">Maleachi</span> was een <span class="highlight tooltipkeyword" data-keyword="1030,1035,1032,1033" title="">profeet</span>. Hij moest een boodschap van de Heer doorgeven aan Israël. Hier volgen de woorden van <span class="highlight tooltipkeyword" data-keyword="1031" title="">Maleachi</span>.</span></p> 
  <h2 class="ms">De <span class="highlight tooltipkeyword" data-keyword="1054,1056" title="">liefde</span> van de Heer</h2> 
  <p class="p"><span class="indent"></span><span class="verse"><sup id="Mal.1.2" class="v">2-3</sup>De Heer zegt: 'Ik houd van jullie, Israëlieten! Jullie zeggen dat daar niets van te zien is, maar toch houd ik van jullie. Want jullie stammen af van <span class="highlight tooltipkeyword" data-keyword="1784" title="">Jakob</span>. En ik hield van <span class="highlight tooltipkeyword" data-keyword="1784" title="">Jakob</span>! Maar ik hield niet van zijn broer <span class="highlight tooltipkeyword" data-keyword="1781" title="">Esau</span>. En daarom houd ik ook niet van de Edomieten, want zij stammen af van <span class="highlight tooltipkeyword" data-keyword="1781" title="">Esau</span>.</span></p> 
  <p class="p"><span class="indent"></span>Kijk maar eens hoe slecht het met de Edomieten gaat. In de bergen van <span class="highlight tooltipkeyword" data-keyword="1306" title="">Edom</span> woont niemand meer. Het land is één grote woestijn, er leven alleen nog maar wilde honden. Daar heb ik voor gezorgd!<span class="verse"><sup id="Mal.1.4" class="v">4</sup>Het volk van <span class="highlight tooltipkeyword" data-keyword="1306" title="">Edom</span> zegt: 'Ons land is wel vernietigd, maar we bouwen alles weer op.' Maar ik ben de machtige Heer! Alles wat de Edomieten opbouwen, breek ik weer af. <span class="highlight tooltipkeyword" data-keyword="1306" title="">Edom</span> zal Land van <span class="highlight tooltipkeyword" data-keyword="1711,1710" title="">het Kwaad</span> genoemd worden. En de mensen zullen zeggen: 'De Heer blijft voor altijd boos op dat volk.'</span></p> 
  <p class="p"><span class="indent"></span><span class="verse"><sup id="Mal.1.5" class="v">5</sup>Dat zullen jullie zien gebeuren. En dan zullen jullie zeggen: 'De Heer is machtig. Dat laat hij aan Israël zien!''</span></p> 
  <h2 class="ms">De ontrouw van de <span class="highlight tooltipkeyword" data-keyword="989" title="">priesters</span></h2> 
  <h3 class="s">De <span class="highlight tooltipkeyword" data-keyword="989" title="">priesters</span> hebben geen eerbied voor de Heer</h3> 
  <p class="p"><span class="indent"></span><span class="verse"><sup id="Mal.1.6" class="v">6</sup>De machtige Heer zegt: 'Luister naar mij, <span class="highlight tooltipkeyword" data-keyword="989" title="">priesters</span>! Kinderen eren hun vader, en dienaren eren hun heer. Ik ben jullie vader, maar jullie hebben geen eerbied voor mij. Ik ben jullie heer, maar jullie hebben geen respect voor mij.</span></p> 
  <p class="p"><span class="indent"></span>Jullie beledigen mij, en toch zeggen jullie: 'Doen we iets verkeerd?'<span class="verse"><sup id="Mal.1.7" class="v">7</sup>Hoe durven jullie dat te vragen! Jullie brengen slecht vlees naar mijn <span class="highlight tooltipkeyword" data-keyword="1818" title="">altaar</span>. Zo laten jullie zien dat mijn <span class="highlight tooltipkeyword" data-keyword="1818" title="">altaar</span> voor jullie niet belangrijk is.</span></p> 
  <p class="p"><span class="indent"></span><span class="verse"><sup id="Mal.1.8" class="v">8</sup>Jullie brengen mij een blind dier als <span class="highlight tooltipkeyword" data-keyword="575" title="">offer</span>, of een dier dat <span class="highlight tooltipkeyword" data-keyword="148" title="">ziek</span> is of niet goed kan lopen. En jullie denken dat dat niet erg is. Probeer dan maar eens om zo'n dier aan de bestuurder van het land te geven. Die zal daar zeker niet tevreden mee zijn!</span></p> 
  <p class="p"><span class="indent"></span><span class="verse"><sup id="Mal.1.9" class="v">9</sup>Denken jullie echt dat ik wel tevreden ben? Denken jullie dat ik toch wel goed zal zijn voor jullie? En dat ik vriendelijk zal blijven als jullie zulke dingen doen?'</span></p> 
  <h3 class="s">De Heer wil de offers van de <span class="highlight tooltipkeyword" data-keyword="989" title="">priesters</span> niet</h3> 
  <p class="p"><span class="indent"></span><span class="verse"><sup id="Mal.1.10" class="v">10</sup>De machtige Heer zegt: 'Het zou beter zijn als de <span class="highlight tooltipkeyword" data-keyword="36,1088" title="">poort</span> van de tempel op slot ging. Het zou beter zijn als jullie geen offers meer konden brengen op het <span class="highlight tooltipkeyword" data-keyword="1818" title="">altaar</span>, want dat is zinloos! Ik wil jullie niet meer zien, ik wil geen offers meer van jullie.</span></p> 
  <p class="p"><span class="indent"></span><span class="verse"><sup id="Mal.1.11" class="v">11</sup>In de hele wereld word ik geëerd. Overal worden er offers aan mij gebracht volgens de regels. Alle volken eren mij, </span><span class="verse"><sup id="Mal.1.12" class="v">12</sup>maar jullie beledigen mij. Jullie vinden dat mijn <span class="highlight tooltipkeyword" data-keyword="1818" title="">altaar</span> <span class="highlight tooltipkeyword" data-keyword="1691,1690,1694,1699,1698" title="">onrein</span> mag worden, en jullie brengen er slecht vlees naartoe.'</span></p> 
  <p class="p"><span class="indent"></span><span class="verse"><sup id="Mal.1.13" class="v">13</sup>De machtige Heer zegt: 'Jullie hebben geen respect voor mijn <span class="highlight tooltipkeyword" data-keyword="1818" title="">altaar</span>. Jullie willen geen moeite voor mij doen. Jullie brengen mij gestolen dieren, en dieren die <span class="highlight tooltipkeyword" data-keyword="148" title="">ziek</span> zijn of niet goed kunnen lopen. Zulke dieren willen jullie aan mij <span class="highlight tooltipkeyword" data-keyword="575" title="">offeren</span>. Maar ik wil jullie offers niet!</span></p> 
  <p class="p"><span class="indent"></span><span class="verse"><sup id="Mal.1.14" class="v">14</sup>Sommige mensen beloven mij eerst een gezond dier als <span class="highlight tooltipkeyword" data-keyword="575" title="">offer</span>. Maar dan komen ze naar de tempel met een dier dat een gebrek heeft. Die mensen bedriegen me. Ze zullen gestraft worden! Want ik ben een machtige koning, en alle volken hebben eerbied voor mij.' Dat zegt de machtige Heer.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De Heer zal de priesters straffen</h3> 
  <p class="p"><h1>2</h1><span class="verse"><sup id="Mal.2.1" class="v">1</sup>De machtige Heer zegt: 'Luister naar mij, <span class="highlight tooltipkeyword" data-keyword="989" title="">priesters</span>. Mijn besluit staat vast. </span><span class="verse"><sup id="Mal.2.2" class="v">2-3</sup>Als jullie niet naar mij luisteren en geen eerbied voor mij hebben, dan zal ik jullie straffen. Ik zal jullie straffen en ongelukkig maken. En ik zal ook jullie kinderen straffen. Ja, ik zal jullie zeker straffen, want jullie willen toch niet luisteren! Ik zal het afval van jullie offers in je gezicht gooien, en jullie wegjagen uit mijn tempel.'</span></p> 
  <p class="p"><span class="indent"></span><span class="verse"><sup id="Mal.2.4" class="v">4</sup>De machtige Heer zegt: '<span class="highlight tooltipkeyword" data-keyword="989" title="">Priesters</span>, jullie moeten begrijpen waarom ik jullie straf. Ik heb een <span class="highlight tooltipkeyword" data-keyword="1702" title="">belofte</span> gedaan aan jullie voorvader Levi, een <span class="highlight tooltipkeyword" data-keyword="1702" title="">belofte</span> voor altijd. </span><span class="verse"><sup id="Mal.2.5" class="v">5</sup>Ik heb hem een gelukkig leven beloofd, en dat heb ik hem gegeven. Hij moest eerbied voor mij hebben, en dat had hij.</span></p> 
  <p class="p"><span class="indent"></span><span class="verse"><sup id="Mal.2.6" class="v">6</sup>Levi's woorden waren wijs en waar. Hij was een man zonder leugens of bedrog. Hij was eerlijk en goed, hij leefde in vrede met mij. Veel mensen gingen goed leven door wat ze van hem leerden. </span><span class="verse"><sup id="Mal.2.7" class="v">7</sup>Ook van een goede <span class="highlight tooltipkeyword" data-keyword="989,588" title="">priester</span> kun je veel leren. Ook bij hem kun je wijsheid vinden. Want hij spreekt namens mij, de machtige Heer.</span></p> 
  <p class="p"><span class="indent"></span><span class="verse"><sup id="Mal.2.8" class="v">8</sup>Jullie zijn geen goede <span class="highlight tooltipkeyword" data-keyword="989" title="">priesters</span>, en jullie leven niet zoals je voorvader Levi. Jullie leven niet zoals ik het wil. Door jullie woorden hebben veel mensen slechte dingen gedaan. </span><span class="verse"><sup id="Mal.2.9" class="v">9</sup>Jullie houden je niet aan mijn regels, jullie behandelen de mensen niet gelijk. Daarom zal ik zorgen dat niemand meer respect voor jullie heeft.' Dat zegt de machtige Heer.</span></p> 
  <h2 class="ms">De ontrouw van het volk</h2> 
  <h3 class="s">Het volk is ontrouw aan de Heer</h3> 
  <p class="p"><span class="indent"></span><span class="verse"><sup id="Mal.2.10" class="v">10</sup>We hebben allemaal dezelfde vader, want we zijn allemaal gemaakt door dezelfde God. Maar toch zijn we niet trouw aan elkaar en niet trouw aan God. Want we houden ons niet aan de regels die hij aan onze voorouders gegeven heeft.</span></p> 
  <p class="p"><span class="indent"></span><span class="verse"><sup id="Mal.2.11" class="v">11</sup>De mensen hier in Juda zijn niet trouw aan God. Er zijn verschrikkelijke dingen gebeurd in Jeruzalem en in heel Israël! Er zijn mannen getrouwd met vrouwen die andere <span class="highlight tooltipkeyword" data-keyword="521" title="">goden</span> vereren. Daarmee beledigen ze de <span class="highlight tooltipkeyword" data-keyword="1038" title="">heilige</span> tempel, waar de Heer zo veel van houdt.</span></p> 
  <p class="p"><span class="indent"></span><span class="verse"><sup id="Mal.2.12" class="v">12</sup>Ik hoop dat de Heer alle mannen straft die zoiets doen! Zij en hun kinderen moeten verdwijnen, ze mogen niet meer bij Israël horen. Ze mogen nooit meer offers brengen aan de machtige Heer.</span></p> 
  <h3 class="s">De mannen zijn ontrouw aan hun vrouw</h3> 
  <p class="p"><span class="indent"></span><span class="verse"><sup id="Mal.2.13" class="v">13</sup>Israëlieten, jullie huilen en klagen, het <span class="highlight tooltipkeyword" data-keyword="1818" title="">altaar</span> van de Heer is nat van jullie tranen. Want de Heer kijkt niet naar jullie offers, hij neemt ze niet aan.</span></p> 
  <p class="p"><span class="indent"></span><span class="verse"><sup id="Mal.2.14" class="v">14</sup>Jullie vragen: 'Waarom neemt de Heer onze offers niet aan?' Dat is omdat jullie je vrouw ontrouw zijn! Je bent met haar getrouwd toen je jong was. De Heer was daar getuige van. Je vrouw deelde haar leven met jou, aan haar had je trouw beloofd. Maar je bent haar ontrouw geworden.</span></p> 
  <p class="p"><span class="indent"></span><span class="verse"><sup id="Mal.2.15" class="v">15</sup>Als je ook maar een beetje verstand hebt, doe je zoiets niet. Je wilt toch alleen kinderen die door God gewild zijn? Dat zijn de kinderen van je eigen vrouw. Doe dus geen domme dingen, blijf trouw aan de vrouw van je jeugd.</span></p> 
  <p class="p"><span class="indent"></span><span class="verse"><sup id="Mal.2.16" class="v">16</sup>Want de machtige Heer, de God van Israël, zegt: 'Ik haat het als een man zijn vrouw niet meer wil en haar wegstuurt. Dat is slecht, het is een <span class="highlight tooltipkeyword" data-keyword="1711" title="">misdaad</span>. Doe geen domme dingen en blijf trouw aan je vrouw.'</span></p> 
  <p class="p"><span class="indent"></span></p> 
  <h2 class="ms">De Heer zal rechtspreken</h2> 
  <h3 class="s">De Heer stuurt een boodschapper</h3> 
  <span class="verse"><sup id="Mal.2.17" class="v">17</sup>Israëlieten, jullie maken de Heer moe met jullie gepraat. En jullie vragen: 'Hoezo maken we hem moe?' Hij wordt moe omdat jullie zeggen: 'Het kan de Heer niets schelen als mensen slechte dingen doen. Het doet hem zelfs plezier! Is God er wel? Is hij wel rechtvaardig?'<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="Mal.3.1" class="v">1</sup>'Let op!' zegt de machtige Heer. 'Ik stuur mijn boodschapper vooruit. Hij moet de weg voor mij vrijmaken! Hij is de boodschapper die ik beloofd heb, hij is degene op wie jullie wachten. Hij is al onderweg. En meteen daarna zal ik zelf naar mijn tempel komen. Ik, de Heer naar wie jullie verlangen.</span></p> 
  <p class="p"><span class="indent"></span><span class="verse"><sup id="Mal.3.2" class="v">2-3</sup>Wie zal er in leven blijven op de dag dat mijn boodschapper komt? Wie kan dat verdragen?</span></p> 
  <p class="p"><span class="indent"></span>Mijn boodschapper zal zorgen dat de <span class="highlight tooltipkeyword" data-keyword="989" title="">priesters</span> weer <span class="highlight tooltipkeyword" data-keyword="1691,1690,1694,1699,1698" title="">rein</span> worden, zoals zilver en goud zuiver worden in een hete oven. Alle <span class="highlight tooltipkeyword" data-keyword="1711,1710" title="">schuld</span> van de <span class="highlight tooltipkeyword" data-keyword="989" title="">priesters</span> zal weggenomen worden, zoals vuil weggewassen wordt met zeep.'</p> 
  <p class="p"><span class="indent"></span>Dan kunnen de <span class="highlight tooltipkeyword" data-keyword="989" title="">priesters</span> weer op de goede manier offers brengen aan de Heer.<span class="verse"><sup id="Mal.3.4" class="v">4</sup>En dan zal de Heer de offers van Juda en Jeruzalem weer aannemen. Net als vroeger, net als lang geleden.</span></p> 
  <h3 class="s">De Heer zal zelf komen</h3> 
  <p class="p"><span class="indent"></span><span class="verse"><sup id="Mal.3.5" class="v">5</sup>De machtige Heer zegt: 'Ik zal naar jullie toe komen om recht te spreken. Ik zal iedereen straffen die geen eerbied voor mij heeft. Ik straf de mensen die zich bezighouden met toverkunst, de mensen die hun vrouw of hun man ontrouw zijn, en de mensen die leugens vertellen bij de rechter. Ik straf de mensen die hun arbeiders niet betalen, en de mensen die wreed zijn voor <span class="highlight tooltipkeyword" data-keyword="89" title="">weduwen</span> en voor kinderen zonder vader. En ik straf de mensen die vreemdelingen niet geven waar ze recht op hebben. Want al die mensen hebben geen eerbied voor mij.'</span></p> 
  <h2 class="ms">Alles moet anders worden</h2> 
  <p class="p"><span class="indent"></span><span class="verse"><sup id="Mal.3.6" class="v">6</sup>De machtige Heer zegt: 'Ik, de Heer, ben niet veranderd. En jullie zijn ook niet veranderd, nakomelingen van <span class="highlight tooltipkeyword" data-keyword="1784" title="">Jakob</span>! </span><span class="verse"><sup id="Mal.3.7" class="v">7</sup>Want jullie houden je niet aan mijn wetten. Dat is al zo sinds de tijd van jullie voorouders. Maar jullie moeten weer gaan leven zoals ik het wil! Dan zal ik bij jullie terugkomen.</span></p> 
  <p class="p"><span class="indent"></span>Jullie zeggen: 'Hoezo moeten we anders gaan leven?'<span class="verse"><sup id="Mal.3.8" class="v">8</sup>Maar jullie weten toch wel dat een mens niet van God mag stelen? En toch stelen jullie van mij! Jullie houden je oogst voor jezelf, jullie brengen niets naar mijn tempel. </span><span class="verse"><sup id="Mal.3.9" class="v">9</sup>Ik heb jullie daarvoor gestraft, maar toch blijven jullie allemaal van mij stelen.</span></p> 
  <p class="p"><span class="indent"></span><span class="verse"><sup id="Mal.3.10" class="v">10</sup>Jullie moeten het heel anders doen. Breng maar eens een tiende deel van jullie oogst naar de tempel, zodat de <span class="highlight tooltipkeyword" data-keyword="989" title="">priesters</span> weer te eten hebben. Dan zullen jullie zien dat ik jullie beloon!</span></p> 
  <p class="p"><span class="indent"></span>Dan zal ik weer water uit de hemel laten stromen. Ik zal jullie weer een grote oogst geven.<span class="verse"><sup id="Mal.3.11" class="v">11</sup>Ik zal de sprinkhanen wegjagen, zodat ze de oogst niet kunnen opeten. En er zullen weer <span class="highlight tooltipkeyword" data-keyword="1110" title="">druiven</span> groeien op het land.</span></p> 
  <p class="p"><span class="indent"></span><span class="verse"><sup id="Mal.3.12" class="v">12</sup>Dan zullen alle volken zien hoe gelukkig jullie zijn. Want dan wonen jullie in een heerlijk land.' Dat zegt de machtige Heer.</span></p> 
  <h2 class="ms">De Heer blijft trouw aan Israël</h2> 
  <h3 class="s">Het volk twijfelt aan God</h3> 
  <p class="p"><span class="indent"></span><span class="verse"><sup id="Mal.3.13" class="v">13-14</sup>De Heer zegt: 'Jullie zeggen verkeerde dingen over mij! En jullie vragen: 'Wat voor dingen zeggen we dan?'</span></p> 
  <p class="p"><span class="indent"></span>Jullie zeggen: 'Het heeft geen zin om God te dienen. Het heeft geen zin om je aan zijn regels te houden. Of om de machtige Heer te laten zien dat je spijt hebt van je fouten. Je hebt er niets aan!<span class="verse"><sup id="Mal.3.15" class="v">15</sup>Kijk maar hoe goed het gaat met mensen die geen eerbied voor hem hebben. Ze doen slechte dingen, God zou hen moeten straffen! Maar toch doet hij dat niet.''</span></p> 
  <h3 class="s">De Heer luistert toch naar zijn volk</h3> 
  <p class="p"><span class="indent"></span><span class="verse"><sup id="Mal.3.16" class="v">16</sup>Dat soort dingen zeiden de mensen die de Heer vereerden. De Heer hoorde het allemaal, en hij luisterde naar hen. Hij liet in de hemel de namen van al die mensen opschrijven in een <span class="highlight tooltipkeyword" data-keyword="1139" title="">boek</span>. Want hij wilde hen niet vergeten.</span></p> 
  <p class="p"><span class="indent"></span><span class="verse"><sup id="Mal.3.17" class="v">17</sup>Over hen zegt de machtige Heer: 'Zij zullen mijn volk zijn. Zij zullen een kostbaar bezit voor mij zijn op de dag dat ik kom. Ik zal goed voor hen zijn, zoals een vader goed is voor een zoon die hem gehoorzaamt.</span></p> 
  <p class="p"><span class="indent"></span><span class="verse"><sup id="Mal.3.18" class="v">18</sup>Op die dag zal mijn volk weer het verschil zien tussen goede en slechte mensen. Tussen mensen die naar mij luisteren en mensen die dat niet doen.'</span></p> 
  <h3 class="s">De Heer zal zijn volk gelukkig maken</h3> 
  <p class="p"><span class="indent"></span><span class="verse"><sup id="Mal.3.19" class="v">19</sup>De machtige Heer zegt tegen zijn volk: 'Het duurt niet lang meer voordat ik kom! Op de dag dat ik kom, zal het net zo heet zijn als in een brandende oven. Alle trotse en slechte mensen zullen sterven in de hitte van het vuur. Er blijft niets van hen over.</span></p> 
  <p class="p"><span class="indent"></span><span class="verse"><sup id="Mal.3.20" class="v">20-21</sup>Maar jullie hebben eerbied voor mij. Voor jullie zal op die dag de zon opgaan. En die zon zal geluk en vrede brengen. Jullie zullen net zo vrolijk zijn als kalveren die losgelaten worden uit de stal. En jullie zullen alle slechte mensen vernietigen. Er zal niets van hen overblijven.' Dat zegt de machtige Heer.</span></p> 
  <h3 class="s"><span class="highlight tooltipkeyword" data-keyword="1723" title="">Mozes</span> en <span class="highlight tooltipkeyword" data-keyword="1738,1031" title="">Elia</span></h3> 
  <p class="p"><span class="indent"></span><span class="verse"><sup id="Mal.3.22" class="v">22</sup>De Heer zegt ook: 'Jullie mogen niet vergeten wat mijn dienaar <span class="highlight tooltipkeyword" data-keyword="1723" title="">Mozes</span> jullie geleerd heeft. Houd je aan de wetten en regels die ik hem gegeven heb op de berg Horeb. Die regels gelden voor het hele volk van Israël.</span></p> 
  <p class="p"><span class="indent"></span><span class="verse"><sup id="Mal.3.23" class="v">23</sup>De dag waarop ik kom, zal verschrikkelijk zijn. Maar eerst zal ik de <span class="highlight tooltipkeyword" data-keyword="1030,1035,1032,1033" title="">profeet</span> <span class="highlight tooltipkeyword" data-keyword="1898" title=""><span class="highlight tooltipkeyword" data-keyword="1738,1031" title="">Elia</span></span> naar jullie toe sturen. </span><span class="verse"><sup id="Mal.3.24" class="v">24</sup><span class="highlight tooltipkeyword" data-keyword="1898" title=""><span class="highlight tooltipkeyword" data-keyword="1738,1031" title="">Elia</span></span> zal ervoor zorgen dat ouders vrede sluiten met hun kinderen, en dat kinderen vrede sluiten met hun ouders. Want als dat niet zou gebeuren, zou ik jullie land moeten vernietigen.'</span></p> 
  <br> 
   
 </div> 
</div>