gezang 1: 1-6
1
In het begin lag de aarde verloren,
in het begin in de duisternis;
God sprak zijn woord en het licht werd geboren,
't licht dat vandaag onze dag nog is.

2
In het begin zijn de wolken en luchten,
in het begin is de hemel ontstaan.
God sprak zijn woord en de wateren vluchtten:
zo bracht Hij scheiding en ruimte aan.

3
In het begin is de aarde geboren,
in het begin uit de diepte der zee.
In het begin kwam het gras en de bomen,
bloeiden de bloemen en graasde het vee.

4
In het begin zijn de sterren gaan branden,
in het begin kwam de zon en de maan.
Boven het land en de zee en de stranden
wijzen zij wegen en tijden aan.

5
In het begin kwamen vogels gevlogen,
in het begin werd hun lied al gehoord.
Vissen in 't water, wat leeft op het droge:
God schiep de dieren, elk naar hun soort.

6
In het begin riep God mensen tot leven,
in het begin was het woord in hun mond.
Wat was het goed om op aarde te leven,
wat was God blij dat de wereld bestond.


gezang 2: 1-5
1
Het water steeg wel hoog,
maar wonder boven wonder
ging Noach niet ten onder,
de ark alleen bleef droog,
de ark alleen bleef droog.

2
De dieren gingen mee,
de groten en de kleinen
met Noach en de zijnen.
De dieren twee aan twee.
De dieren twee aan twee.

3
Zij dreven maanden rond.
Toen ging het water zakken,
de duif vond groene takken,
de ark liep aan de grond.
De ark liep aan de grond.

4
De aarde was er weer.
En mens en dier mocht wonen
onder de groene bomen,
in vrede met de Heer.
In vrede met de Heer.

5
De regenboog staat hoog,
als teken voor de volken,
Gods woorden te vertolken:
het land, het land blijft droog,
het land, het land blijft droog.


gezang 3: 1-3
1
Abraham, Abraham
verlaat je land, verlaat je stam!
verlaat je land, verlaat je stam!
Abraham, je moet gaan wonen
in het land dat Ik zal tonen.
Tel de sterren in de nacht,
zo groot wordt jouw nageslacht.


2
Abraham, Abraham,
verlaat je land, verlaat je stam!
Ik zal jou mijn zegen geven, je geleiden allerwegen,
en de volkeren tezaam vinden zegen in jouw naam.

3
Abraham, Abraham,
verlaat je land, verlaat je stam!
Met een woord gaat hij het wagen. 
Zonder verder iets te vragen
staat hij op en gaat op reis, 
langs de weg die God hem wijst.

gezang 4: 1-5
1
Jozef zoekt zijn grote broers,
alle tien zijn ze jaloers,
op zijn jas en op zijn dromen,
als ze Jozef aan zien komen,
wordt zijn mantel afgerukt.
Diep zit Jozef in de put.

2
Met een slavenkaravaan
moet hij naar Egypte gaan.
Alle dromen zijn vergeten,
heel veel kwaad wordt hem verweten.
Jozef die onschuldig is
komt in de gevangenis.

3
Lange jaren gaan voorbij,
maar de Heer is hem nabij.
Nieuwe dromen worden wakker
door de schenker en de bakker.
Maar de schenker, hij vergeet
al wat Jozef voor hem deed.

4
Farao hoog op zijn troon
droomt een wonderlijke droom.
Daarom laat hij Jozef komen
en dan worden alle dromen
van de koe en korenaar
en de maan en sterren waar.

5
God heeft alles omgekeerd,
Jozef wordt als vorst vereerd,
en het kwade valt in duigen
en de broers ze moeten buigen:
zo houdt God door Jozefs hand
't volk van Israel in stand.


gezang 5: 1-4
1
Klein, klein kindje
je leven loopt gevaar.
Ik maak een biezen mandje
en morgen is het klaar.

2
Klein, klein kindje,
dit mandje wordt een boot. 
Daarmee moet jij gaan varen 
op leven of op dood.

3
Klein, klein kindje,
ik zet je tussen her riet.
Wie weet gebeurt het wonder 
dat de prinses je ziet.

4
Klein, klein kindje,
als de prinses jou vindt, 
dan gaat je boot niet onder: 
jij bent een koningskind.

gezang 6: 1-3
1
Met Mozes zijn wij meegegaan,
omdat de Heer ons riep.
Wij zijn op weg naar Kanaan
maar 't water is zo diep.
En farao in onze rug,
hij wil zijn slaven weer terug.
Daar komen de soldaten al,
wij zitten in de val.

2
O Mozes, roep toch tot de Heer,
het water is zo diep.
Er is voor ons geen uitweg meer,
het water is zo diep.
Waar is 't beloofde paradijs?
Is dit het einde van de reis
dat wij verdrinken in de zee?
Waarom nam jij ons mee?

3
Maar Mozes heft zijn staf omhoog:
al is het water diep,
de wind steekt op, de zee wordt droog.
En Hij, die zelf ons riep,
Hij brengt ons naar de overkant,
Hij leidt ons naar 't beloofde land.
Maar farao met heel zijn stoet
gaat onder in de vloed.


gezang 7: 1-6
1
De koning van Egypteland
trok al zijn legers saam.
Ons lot was echter in Gods hand.
Geprezen zij zijn Naam!
Zingt de Heer, want Hij is hoog verheven,
het paard en zijn ruiter stortte Hij in zee.
Zingt de Heer, want Hij is hoog verheven,
het paard en zijn ruiter stortte Hij in zee.

2
Hun ruiters zaten hoog te paard,
hun wagens reden snel.
Maar hoger nog verheven is
die streed voor Israel.
Zingt de Heer, want Hij is hoog verheven,
het paard en zijn ruiter stortte Hij in zee.
Zingt de Heer, want Hij is hoog verheven,
het paard en zijn ruiter stortte Hij in zee.

3
De aarde dreunde van geweld,
de lucht zag zwart van stof,
Maar met ons was de sterke held.
Zing, Israel, zijn lof.
Zingt de Heer, want Hij is hoog verheven,
het paard en zijn ruiter stortte Hij in zee.
Zingt de Heer, want Hij is hoog verheven,
het paard en zijn ruiter stortte Hij in zee.

4
Zijn adem baande ons een pad,
de wind werd bondgenoot.
De vijand echter vond zijn graf
in 't water van de dood.
Zingt de Heer, want Hij is hoog verheven,
het paard en zijn ruiter stortte Hij in zee.
Zingt de Heer, want Hij is hoog verheven,
het paard en zijn ruiter stortte Hij in zee.

5
Voor altijd worden man en paard
verzwolgen in de vloed.
Maar rondom is de naam vermaard
van Hem die wondren doet.
Zingt de Heer, want Hij is hoog verheven,
het paard en zijn ruiter stortte Hij in zee.
Zingt de Heer, want Hij is hoog verheven,
het paard en zijn ruiter stortte Hij in zee.

6
Looft nu de Heer met snarenspel
en heft de tamboerijn,
want Hij verloste Israel.
Geprezen moet Hij zijn.
Zingt de Heer, want Hij is hoog verheven,
het paard en zijn ruiter stortte Hij in zee.
Zingt de Heer, want Hij is hoog verheven,
het paard en zijn ruiter stortte Hij in zee.


gezang 8: 1-3
1
Zomaar te gaan met een stok in je hand,
zonder te weten
wat je zult eten.
Zomaar te gaan met een stok in je hand;
eindeloos ver is 't beloofde land.

2
Zomaar te gaan, wordt het leven of dood?
Altijd maar banger,
duurt het nog langer?
Zomaar te gaan, wordt het leven of dood?
In de woestijn worden kinderen groot.

3
Zomaar te gaan, met Zijn woord als bewijs,
altijd maar lopen,
altijd maar hopen.
Zomaar te gaan met Zijn woord als bewijs;
straks wonen wij in een paradijs.


gezang 9: 1-3
1
Wees eerlijk, doe de mensen recht,
geen aanzien van persoon.
Trek geen partij voor arm of rijk,
houd hart en handen schoon.
Ik ben de HEER.

2
Wees open naar uw broeder toe
en strooi geen lasterpraat,
leg onderling geschillen bij,
wees trouw, pleeg geen verraad.
Ik ben de HEER.

3
Wees niet haatdragend in uw hart
en wijs elkaar terecht.
Heb lief de ander als uzelf;
hoor wat uw Rechter zegt.
Ik ben de HEER.

gezang 10: 1
1
De HEER zegene u. De HEER zegene u.
De HEER zegene u en Hij behoede u.
De HEER doe zijn aangezicht over u lichten
en zij u genadig. Amen.
De HEER zegene u. De HEER zegene u.
De HEER zegene u en Hij behoede u.
De HEER verheffe zijn aangezicht over uw leven
en geve u vrede. Amen.

gezang 11: 1-3
1
Hoor Israel, de Here,
enig is onze God Hem liefhebben,
Hem eren is u het hoogst gebod!
Gij zult uw God beminnen,
Hem dienen, dag en nacht
met hart en ziel en zinnen
en met geheel uw kracht.

2
Laat voor dit woord des Heren
uw hart een woning zijn,
laat kinderen het leren,
vertel het groot en klein;
gij zult erover spreken
waar gij ook zit of staat,
het worde taal en teken
daar waar gij komt of gaat.

3
Gij zult het aan den lijve
meedragen op uw hand,
het op uw voorhoofd schrijven
alom in stad en land,
op poorten en op posten
van deuren in uw huis
looft God, o gij verlosten,
looft God! Hij bracht u thuis!

gezang 12: 1-3
1
Jericho, Jericho,
is een sterke stad, dat zie je zo!
Als wij Jericho niet winnen,
komen wij het land niet binnen,
en ons volk zal blijven staan,
aan de poort van Kanaan
Jericho, Jericho,
is een sterke stad, dat zie je zo!

2
Jericho, Jericho,
is een sterke stad, dat zie je zo!
God geeft Jozua een teken:
trek de stad om zonder spreken,
doe dat zeven dagen lang,
Ik strijd voor u, wees niet bang.
Jericho, Jericho,
is een sterke stad, dat zie je zo!

3
Jericho, Jericho,
is een sterke stad, dat zie je zo!
Maar als de bazuinen schallen,
gaan wij juichen met zijn allen,
en de muren, dubbeldik,
vallen in elkaar van schrik.
Jericho, Jericho,
is een sterke stad, dat zie je zo!


gezang 13: 1-9
1
Ik zing u van een herderszoon
die ging door diepe dalen:
ik zal van David en zijn troon
en van zijn Zoon verhalen 
refrein
Ik zeg u: al was David klein,
geen groter koning heerste
want God zei: Deze zal her zijn,
de laatste wordt de eerste!

2
Hij komt als herder uit het veld, 
als laatste zoon naar voren; 
gezocht, gezalfd en aangesteld; 
als koning uitverkoren.
refrein

3
Hij wordt gevraagd in het paleis 
de snaren zacht te strelen;
de zieke Saul raakt van de wijs 
en David, die kan spelen! 
refrein

4
Hij doodt de grote Filistijn
die niemand durf te doden,
want Goliath is reuzeklein
voor God  de God der goden.
Refrein:
Ik zeg u: al was David klein,
geen groter koning heerste
want God zei: Deze zal bet zijn,
de laatste wordt de eerste!

5
Dan vlucht hij, vogelvrij verklaard, 
spelonken worden woning;
daar treft hij Saul  maar David spaart 
zijn vijand: wettig koning.
refrein

6
Hij haalt de ark en danst en zingt: 
de Heer komt bij ons wonen!
Van vreugde huppelt hij en springt, 
al zal zijn vrouw hem honen. 
refrein

7
En Mefiboseth, slecht ter been, 
mag aan zijn tafel eten;
diens vader Jonathan ging heen
wie zou een vriend vergeten? 
refrein

8
De koning steelt een schone vrouw
hoe kan een dief regeren?
Alleen als hij in diep berouw 
tot God zich wil bekeren. 
refrein

9
Ik zing tot slot op hoger toon: 
dit koningschap reikt verder
de allergrootste Davidszoon 
is onze goede herder!
refrein

gezang 14: 1-4
1
De grote mensen durven niet,
heel Israel is bang,
voor Goliath, de grote reus,
die sterk is en heel lang.

2
Daar staat hij midden in het dal,
hij lacht hen uit en spot:
Waar blijft de man die vechten zal,
en waar is jullie God?

3
Maar David met zijn herdersstok
gaat helemaal alleen
de berg af naar die grote reus
en doodt hem met zijn steen.

4
Reus Goliath, reus Goliath,
't is uit met jouw geweld,
want David heeft op God vertrouwd,
en David is een held.


gezang 15: 1-5
1
Geloofd zijt Gij, God onze Heer,
in eewigheid geprezen!
U is de majesteit, de eer,
hoog is uw roem gerezen;
want al wat in de hemel woont
en al wat leeft op aarde
behoort aan U, die hoog gekroond
het koningschap aan vaardde.

2
In majesteitelijke pracht
beheerst Gij al uw werken,
uw rechterhand heeft alle macht
het zwakke te versterken;
wij willen U nu en altijd lof,
eer en dank bewijzen,
uw hoge naam, uw heerlijkheid
om al uw daden prijzen.

3
Maar wat zou U van onze kant
aan gaven zijn te geven?
Wij schenken U wat uit uw hand
ons eerder was gegeven;
wijzelf zijn gast en vreemdeling;
de dagen, de geslachten,
een schaduw die weer verder ging,
waarvan wij niets verwachten.

4
Wat Gij, o onze God en Heer,
ons wilde toevertrouwen,
dat is van U - Gij krijgt het weer
om U een huis te bouwen.
O Heer die onze harten proeft,
wij zijn oprecht genegen
te geven wat uw dienst behoeft;
wij geven van uw zegen.

5
O God van vader Abraham
en God van al zijn zonen,
wij bidden U: laat vuur en vlam,
uw Geest onder ons wonen;
dan zullen wij in eeuwigheid
U dienen in uw woning
en U volkomen toegewijd
lofzingen onze koning!
refrein Heer, onze Heer, hoe machtig is uw Naam
allerwegen op aarde.

gezang 16: 1-4
1
Gij die uw majesteit toont aan de hemel,
Gij opent de mond van weerloze kinderen,
en dan klikt een lied dat uw vijand beschaamt
en brengt Gij uw tegenstanders tot zwijgen.
refrein

2
Als ik kijk naar de hemel, het werkt van uw vingers,
de maan en de sterren die Gij hebt bevestigd,
wat is dan de mens dat Gij aan hem denkt,
de zoon van Adam, dat hij u ter harte gaat.
refrein

3
Toch hebt Gij hem bijna een god gemaakt
en hem met glorie en luister gekroond.
Gij doet hem het werk van uw handen beheren
en alles hebt Gij aan zijn voeten neergelegd,
refrein

4
schapen en runderen, alles en alles,
en ook de dieren in het vrije veld,
de vogels van de hemel, de vissen van de zee,
al wat er wandelt op de paden van het water.
refrein

gezang 17: 1, 2
1
Wie is God behalve onze Heer?
En wie is een Rots behalve onze God?
Een Schuilplaats en een Schild,
een Burcht en een Bevrijder is Hij,
voor wie vertrouwen op Hem.

2
Wie is God behalve onze Heer?
En wie is een Rots behalve onze God?
Hij sterkt mij in de strijd
en doet mij overwinnen keer op keer,
ik geef voor eeuwig Hem de eer.


gezang 18: 1-5
1
Naar U gaat mijn verlangen, Heer
Richt mij, Gij zijt de God die mij redt
en op U wacht ik een leven lang.
refrein

2
Herinner U, hoe Gij barmhartig zijt geweest, hoe
een en al liefde van meet af aan.
refrein

3
Goede en betrouwbare God,
wie af gedwaald is, wijst Hij de weg.
refrein

4
Arme en ootmoedige mensen
spoort Hij aan zijn weg te houden.
refrein

5
Alle wegen van God zijn liefde en trouw voor
wie bewaren het woord van zijn verbond.
refrein

gezang 19: 1-3
1
refrein:
Zing en speelt voor de Heer van ganser harte.
Zegt voor alles dank aan God.
Zingt en speelt voor de Heer van ganser harte.
Zegt voor alles dank aan God.
Zingt nu de Heer een nieuw lied, een nieuw lied, zingt de Heer, aarde alom;
Zingt de Heer, zegent zijn naam,
Dag op dag verkondigt zijn heil.

2
Eert de Heer om zijn heerlijke naam:
Draagt dan uw gaven, uw gaven Hem aan,
Komt in zijn hoven, zijn hoven getreden.
Buigt, plechtig getooid, voor de Heer.
refrein

3
Eer zij de heerlijkheid, de heerlijkheid Gods:
Vader, Zoon en heilige Geest, Vader,
Zingt en speelt voor de Heer van ganser harte.
Zoon en heilige Geest, tot in de eeuwen der eeuwen. Amen, amen.


gezang 20: 1-3
1
refrein I
Alle einden der aarde aanschouwen
het heil van Hem, onze God.
refrein II
Licht straalt heden over ons: de Heer is geboren.
        Zingt voor de Heer een nieuw lied,
want wonderen heeft Hij gedaan;
triomf heeft zijn hand Hem gebracht,
overwinning zijn heilige arm.
reftein

2
De Heer openbaarde zijn heil;
Hij heeft voor de ogen dervolken onthuld
zijn gerechtigheid; zijn goedheid, zijn trouw,
bleef Hij jegens het huis Israel indachtig.
refrein

3
Juich, aarde alom voor de Heer,
juich aarde alom voor de Heer,
zet de zang in, speelt op de snaren,
juich, aarde alom, voor de Heer.

gezang 21: 1-3
1
Mijn God zijt Gij, U wil ik danken,
mijn God, U in de hoog te steken.
Ik spreek U uit, ik noem uw Naam,
zowaar als ik leef.
Mijn God zij Gij, U wil ik danken,
zowaar als ik leef.
        Ik was gevangen en riep: God.
En Hij heeft mij geantwoord.
Hij heeft mij de ruimte
gegeven, Hij komt voor mij op als een vriend.

2
Beter te schuilen bij God dan te vertrouwen
op mensen. Beter te schuilen bij God dan te vertrouwen op macht.

3
Ik was geslagen, maar God heeft mij overeind geholpen.
Ik zal niet sterven, ik zal leven,
Hij tilt mij op.

gezang 22: 1-4
1
Uw woord omvat mijn leven
en tilt mij aan het licht.
Hebt Gij zo door uw spreken
niet alles opgericht?
Uw woord zet mij op vaste grond
en vult met louter leven
de woorden in mijn mond.

2
Op U laat ik mij voorstaan,
ik ben aan U gehecht.
Waar Gij betrouwbaar voorgaat
ontvouwt zich weer een weg.
De paden die ik zelf bedacht
zijn doelloos doodgelopen.
Zij voerden in de nacht.

3
Uw woorden te herhalen
is honing in mijn mond.
Mij raakt niet meer het smalen
dat ik mij aan U bond.
Ik weet dat zwerven bitter smaakt,
maar heel mijn zoekend leven
Gij hebt het zoet gemaakt.

4
God, laat mij nooit verliezen
de vreugde om uw woord,
de moed mijn weg te kiezen
waar ik uw voetstap hoor.
En overtuig mij dag aan dag
dat Gij mij hebt geroepen,
ja, dat ik leven mag!

gezang 23: 1
1
Uw Woord is een lamp voor mijn voet
en een licht op mijn pad.
Uw Woord is een lamp voor mijn voet
en een licht op mijn pad.
Uw Woord is een lamp, Uw Woord is een licht.
Uw woord is een lamp voor mijnvoet
en een licht op mijn pad.

gezang 24: 1-3
1
Als God ons thuis brengt uit onze ballingschap,
dat zal een droom zijn. Als God ons thuisbrengt
uit onze ballingschap, dat zal een droom zijn.
        Wij zullen zingen, lachen, gelukkig zijn.
Dan zegt de wereld: 'Hun God doet wonderen.'
Ja, Gij doet wonderen, God in ons midden, Gij onze vreugde.

2
Breng ons dan thuis, keer ons tot leven,
zoals rivieren in de woestijn
die, als de regen valt, opnieuw gaan stromen.

3
Wie zaait in droefheid zal oogsten in vreugde.
Een mens gaat zijn weg en zaait onder tranen.
Zingende keert hij terug met zijn schoven.
Als God ons thuisbrengt uit en ze ballingschap,
dat zal een droom zijn.
Als God ons thuisbrengt uit onze ballingschap,
dat zal een droom zijn.

gezang 25: 1-3
1
1 Vol tranen zien wij hoe de tijd
verglijdt op Babels stromen.
Ons hart is in Jeruzalem,
ons thuis, waarvan wij dromen.
Geen hand, die nog een snaar beroert,
geen lied, dat ooit nog ons vervoert.
Doelloos vergaan de dagen.
De heersers in dit vreemde land
drukken op ons met harde hand,
meer dan wij kunnen dragen.

2
De wachters in dit heilloos oord
hebben ons willen dwingen
het lied, dat thuis vaak werd gehoord,
opnieuw voor hen te zingen.
Op vreemde grond ontbreekt de kracht
zolang mijn hart naar Sion smacht.
Jij blijft mijn vreugde heten!
Als 'k jou vergat, Jeruzalem,
ik werd beroofd van spraak en stem.
Mijn hand zou mij vergeten.

3
Bewaar, God, in herinnering
hoe Sion is gevallen!
Hoe steen voor steen zij onderging,
beroofd werd van haar wallen.
Breek Babels trotse hoogmoed stuk.
Vernietig het, om ons geluk;
Gij kunt haar stralen doven.
Niet langer zal zij voortbestaan!
Gezegend wie haar kan weerstaan
en U alleen wil loven.

gezang 26: 1-4
1
Alles wat adem heeft love de Heer
Alles wat adem heeft love de Heer
Looft God in zijn heilig domein
looft hem in zijn groots firmament,
looft Hem om zijn daden van macht,
looft Hem krachtens zijn mateloze grootheid.

2
Looft Hem met de stoot op de ramshoorn,
looft Hem met harp en met citer,
looft Hem met handtrom en reidans,
looft Hem met snaren en fluit.

3
Looft Hem met slaande cymbalen,
looft Hem met klinkende cimbels.
Alles wat adem heeft
love de Heer! God lof!
Alles wat adem heeft love de Heer.
Alles wat adem heeft love de Heer.

4
Eer zij de heerlijkheid Gods:
Vader, Zoon en heilige Geest.
Zo was het in den beginne,
zo zij het thans en voor immer;
tot in de eenwen der
eewen Amen.

gezang 27: 1-5
1
De mensen die gaan in het duister,
die wonen in 't land van de dood,
zij zullen een licht zien stralen;
het hemelse morgenrood.

2
Zij zullen weer zingen van vreugde, 
de angst en de nood zijn voorbij, 
geen vijand marcheert door de straten, 
de kinderen spelen weer vrij.

3
De stok die hen sloeg is gebroken, 
geen mens wordt vertrapt of verdrukt. 
Zij krijgen weer tijd van leven,
er is een begin van geluk!

4
Want er is een prins geboren, 
met prachtige namen gekroond. 
En Hij is de vorst van de vrede, 
de God die bij mensen woont.

5
Hij brengt het leven op aarde 
terecht in zijn koninkrijk.
De mensen die gaan in het duister, 
die worden de koning te rijk.

gezang 28: 1-3
1
Eens zal er vrede zijn,
eens droogt God elke traan
en nergens wordt meer kwaad gedaan,
op alles staat Zijn heilige naam.
Geen oorlog wordt geleerd
wanneer de Heer regeert.

2
Eens zal er vrede zijn, 
eens komt Gods Kanaän 
de wolf ligt rustig naast het lam 
de leeuw en beer zijn lief en tam. 
De angsten zijn voorbij
de kinderen spelen vrij.

3
Eens zal er vrede zijn,
eens wordt Gods naam gehoord.
Hij spreekt voorgoed het laatste woord 
en opent zelf de gouden poort.
Dan staan wij in het licht 
dat straalt van Gods gezicht.

gezang 29: 1-4
1
Troost, troost mijn volk! zo zegt uw God,
zit langer met terneder;
roep, alle droefenis ten spot:
'Jeruzalem, 't is vrede!
Uw lijdenstijd is om, vat moed,
de schuld is u vergeven;
God heeft u toch in overvloed,
ja dubbel weergegeven
het kwaad door u bedreven'.

2
Er roept een stem:
'Bereidt den Heer een weg door woestenijen!'
Heft u, gij dalen, buigt u neer,
gij bergen, tot valleien
voor Hem, die bij ons in de tijd,
gelijk Hij sprak, wil wonen.
Straks zal de Heer zijn heerlijkheid
aan alle volken tonen,
hen maken tot zijn zonen.

3
Een stem zegt: 'Roep'. maar ach, wat zal
ik roepen, waarin roemen?
Want alle vlees is gras en al_
zijn schoonheid broos als blocmen.
Het gras verdort, de bloem valt af,
als d' ademtocht des HEREN daar over waait,
ons wacht het graf.
Gods Woord slechts, hoog te eren,
zal alle storm trotseren.

4
Klim op een berg, verhef uw stem
o Sion, vreugdebode!
Zeg tot uw volk, Jeruzalem:
'Hier is de God der goden!'
Hij komt! - zie, zijn vergelding
gaat voor Hem uit door de tijden
Uw God is 't, die de vorsten slaat.
Maar u zal Hij bevrijden
en als een herder weiden.

gezang 30: 1-7
1
Ik breng een rechter aan het licht,
zo spreekt de Heer en zijn gericht
zal over alle volken gaan,
de tirannie heeft afgedaan.

2
Een koning bij de gratie Gods,
het onrecht breekt hij en de trots
van die grootspreken in hun waan
en kleinen naar het leven staan.

3
Hij is geen schreeuwer in de straat,
geen holle klank, geen potentaat,
de roep van zijn verlossend woord
wordt in het verste land gehoord.

4
Een riet dat buigt in weer en wind,
zo is mijn knecht, een mensenkind,
wat is geknakt, verbreekt hij niet,
zijn adem heelt gelijk een lied.

5
Is hij een lamp die helder schijnt,
hij dooft de vlam niet die verkwijnt,
mijn knecht geeft gloed aan het bestaan,
hij wakkert het geringe aan.

6
Hij is het eerste morgenlicht,
de blinde ziet een vergezicht,
de dove hoort een nieuw geluid,
de aangeklaagde gaat vrijuit.

7
De vorst der vorsten is een knecht,
de volken komen tot hun recht,
vrij heid en vrede eren hem
die 't hart is van Jeruzalem.

gezang 31: 1-5
1
Daar komt de man uit Anathoth
hij deelt de woorden uit van God:
Hoor het woord des Heren, 
wij moeten ons bekeren! 
Maar niemand luistert naar zijn stem, 
in heel Jeruzalem.

2
Het volk is doof, het volk is blind, 
bet slaat de woorden in de wind: 
Hoor het woord des Heren,
wij moeten ons bekeren!
Voor vreemde goden knielt het neer; 
vergeten is de Heer.

3
Waarom, o volk van Israel 
waarom is God met meer in tel? 
Hoor het woord des Heren,
wij moeten ons bekeren!
Hij die ons riep in de woestijn, 
wil onze Vader zijn!

4
De kruik breekt stuk, de kruik breekt stuk, 
de scherven brengen geen geluk:
Hoor het woord des Heren, 
wij moeten ons bekeren! 
Jeruzalem zal ondergaan. 
Er is geen redden aan.

5
Daar komt de man uit Anathoth, 
hij deelt de woorden uit van God: 
Hoor het woord des Heren,
wij moeten ons bekeren!
Maar niemand luistert naar zijn stem, 
in heel Jeruzalem.

gezang 32: 1-3
1
Het is Gods goedheid en geduld,
dat wij niet omgekomen zijn.
Ons leven is vernieuwd en rein
en van Gods gunst vervuld.
Hoe vriendelijk zijn over ons,
o HERE, uw gedachten.
Hoe goed is het, HEER, uw gena
in stilheid te verwachten.

2
Nooit heeft God van zijn woord berouw.
Steeds nieuw is zijn barmhartigheid,
die elke morgen ons verblijdt.
Hoe heerlijk is uw trouw.

3
Nu zing ik: HEER, Gij zijt voor mij
een rijk bezit, mijn vaste hoop.
En op de weg, waarlangs ik loop,
weet ik U zeer nabij.

gezang 33: 1-5
1
Jona heeft God wel verstaan,
maar hij stoort er zich niet aan.
Jona gaat heel eigenwijs
met een grote boot op reis.
Maar de Heer zegt: nee, nee, nee,
Jona moet naar Nineve.
Maar de Heer zegt: nee, nee, nee,
Jona moet naar Nineve!

2
Midden op de oceaan
komt zijn schip in een orkaan.
Jona wordt van boord gezet,
maar een vis heeft hem gered
Want de Heer zegt: nee, nee, nee,
Jona moet naar Nineve!

3
Na drie dagen duisternis
komt hij heelhuids uit de vis,
Jona gaat nu wel op pad,
naar die goddeloze stad.
Want de Heer zegt: nee, nee, nee,
Jona moet naar Nineve!

4
Nineve hoort Jona aan
en de mensen zijn ontdaan:
zitten neer in zak en as,
dagenlang wordt er gevast.
En de Heer zegt: nee, nee, nee,
sparen zal ik Nineve.

5
Jona uit de grote vis
ziet dat God vol liefde is.
O, wat is die Jona kwaad,
Dat de stad haar straf ontgaat.
Maar de Heer zegt: nee, nee, nee,
wees toch blij om nineve!


gezang 34: 1-3
1
Al zou de vijgeboom niet bloeien,
geen opbrengst aan de wijnstok zijn,
toch zal mijn beker overvloeien
want Jezus schonk mij vreugdewijn.
Al draagt ook de olijf geen vruchten
ontbreekt het koren op het veld,
met Hem heb ik geen kwaad te duchten
die zelfs mijn hoofdhaar heeft geteld.

2
Al loopt geen schaap meer in de weide
en staat geen rund meer in de stal
toch zal ik mij in Hem verblijden,
die is, die was en komen zal.
Hij maakt mijn voeten als de hinden,
zodat ik op mijn hoogte treed.
'k Zal mij aan zijn beloften binden,
en word met zijn gezag bekleed.

3
Al kwellen ziekten, zorgen, machten,
ik zal hen met Gods woord verslaan,
ik blijf zijn beeld in mij verwachten,
al klaagt de boze mij ook aan.
Nochtans, ja nochtans zal ik juichen:
De HERE Here is mijn kracht,
en ied're vijand zal zich buigen
voor Hem die alles heeft volbracht.


gezang 35: 1-7
1
De wijzen, de wijzen,
die gingen samen reizen,
vertrouwend op een koningsster,
zij wisten niet hoe ver.

2
Zij volgden het teken,
de dagen werden weken,
dan klopt een rijke karavaan
bij de paleispoort aan.

3
O koning wil ons horen:
er is een prins geboren,
in 't Oosten is zijn ster gezien,
staat hier zijn wieg misschien?

4
Herodes, hij hoorde
verschrikt naar deze woorden.
Een koningszoon bij mij in huis?
U bent beslist abuis.

5
De wijzen, de wijzen,
die moesten verder reizen,
de ster ging als een lichtend spoor
naar Bethlehem hen voor.

6
Zij hebben het gevonden
het kind door God gezonden,
Dat koning en dat knecht wil zijn
van ieder, groot en klein.

7
De wijzen, die weten
van sterren en planeten,
die baden nu in zonnelicht
en doen hun ogen dicht.


gezang 36: 1-10
1
O allerhoogste Majesteit,
Die in het rijk der heerlijkheid
De heem'len hebt tot uwen troon,
Wij roepen U, in uwen Zoon,
Die voor ons heeft genoeggedaan,
Als onzen Vader need'rig aan.

2
Geheiligd word' uw Naam; o, geef,
Dat elk, waar hij op aarde leev',
die vadernaam erkennen moog',
Uw deugden roeme hemelhoog;
Dat elk als kind aan U gelijk'
En in zijn doen uw beelt'nis blijk'.

3
Uw koninkrijk koom' toch, o Heer,
o, werp de troon des satans neer;
Regeer ons door uw Geest en Woord;
uw lof word' eens alom gehoord,
En d' aarde met Uw vrees vervuld,
Totdat G' uw rijk volmaken zult.

4
Uw wil geschied', Uw wil alleen,
Als in den hemel, hier beneen;
Uw wil is altijd wijs en goed;
't Is majesteit, al wat Gij doet.
Dat ieder stil daarin berust'
En uw bevelen doe met lust.

5
Geef heden ons ons daaglijks brood,
Betoon uw trouwe zorg in nood.
Gij weet, wat elk op aard' behoev',
Dat ons dan geen gebrek bedroev'.
Dat nooit Uw zegen van ons wijk':
Die maakt alleen ons blij en rijk.

6
Vergeef ons onze schulden, Heer,
Wij schonden al te snood uw eer.
De boosheid kleeft ons altijd aan:
Wie onzer zou voor U bestaan,
Had Jezus niet voor ons geleÃªn?
Wij schelden kwijt die ons misdeÃªn.

7
Leid ons in geen verzoeking ooit,
Verberg voor ons uw aanschijn nooit.
Gij weet het, onze kracht is klein;
De driften veel en 't hart onrein.
Wat wordt er van ons in die staat,
O Vader, zo Gij ons verlaat?

8
Verlos ons uit des bozen macht,
bescherm en sterk ons door uw kracht.
Wij zijn toch zwak, zijn sterkt' is groot,
Dus zijn w' elk ogenblik in nood.
Hier komt nog vlees en wereld bij.
O, sterk ons dan en maak ons vrij.

9
Want uw is 't koninkrijk, o Heer,
uw is de kracht, uw is al d' eer.
U, die ons helpen wilt en kunt,
Die in uw Zoon verhoring gunt,
Die door uw Geest ons troost en leidt,
U zij de lof in eeuwigheid.

10
Ja, amen, trouwe Vader, ja,
wij maken staat op Uw gena.
Ons hart, o God, die alles ziet,
Veroordeelt ons in 't naadren niet;
Het zegt, daar G' op ons bidden let,
Gelovig 'amen' op 't gebed.

gezang 37: 1-8
1
Hoor, onze Vader, hoor ons aan
nu wij in Christus tot U gaan.
Hoe hemelhoog verheven, Gij
zijt in uw Zoon ons zeer nabij.
Wie door uw Zoon de toegang vindt
mag tot U komen als een kind.

2
Uw naam worde geheiligd, Heer,
aan U de glorie en de eer.
Groot is uw luisterrijke naam,
uw liefde zegent ons bestaan.
Uw waarheid vult de hemelhof,
vervul de aarde van uw lof.

3
Dat komen mag uw koninkrijk.
Eerst aan een mosterdzaad gelijk
wordt het een boom die ons geneest;
wij groeien door uw woord en Geest.
Dat Satans macht wordt uitgeroeid,
zodat uw rijk volmaakt ontbloeit.

4
Uw wil geschiede wereldwijd
op vleugels van gehoorzaamheid.
Zoals een engel op uw wenk
uw woord volvoert, uw wil volbrengt.
Laat ons U volgen, hemelbreed,
met zelfverloochening bekleed.

5
Geef heden dagelijks ons brood
in tijd van welvaart, tijd van nood.
Wanneer uw hand geopend wordt
heeft elk genoeg, heeft geen tekort.
Dat hij zijn brood met vreugde eet
die zich door U gezegend weet.

6
Vergeef ons onze schulden, Heer,
de overtreding keer op keer,
zoals ook wij doen aan elkaar
dat elk vergeeft zijn schuldenaar.
In Christus Jezus leven wij
en in zijn kracht vergeven wij.

7
Leid ons niet in verzoeking, want
wij houden in onszelf geen stand.
De wereld is ons leefterrein,
de slang is listig, vol venijn.
Verlos ons van de hielenbeet
en maak ons voor uw komst gereed.

8
Want van U is het koninkrijk,
de kracht en alle heerlijkheid.
Eeuwige, God die ons bevrijdt,
U zij de lof in eeuwigheid.
Amen ja amen, Gij die hoort
doet waar en zeker naar uw woord.

gezang 38: 1-4
1
Zoek eerst het koninkrijk van God
en zijn gerechtigheid
en dit alles krijgt u bovendien.
Hallelu, halleluja.
Halleluja, halleluja,
halleluja, halleluja.

2
Men kan niet leven van brood alleen, 
maar van ieder woord,
dat door de Heer gesproken wordt. 
Hallelu, halleluja.
Halleluja, halleluja, 
halleluja, halleluja.

3
Bidt en u zal gegeven zijn. 
Zoekt en gij zult het zien. 
Klopt en de deur zal voor u opengaan. 
Hallelu, halleluja.
Halleluja, halleluja, 
halleluja, halleluja.

4
Waar twee of drie zijn vergaderd in Mijn Naam,
daar ben Ik ook in hun midden,
en wat zij vragen, zal Ik voor hen doen. 
Hallelu, halleluja.
Halleluja, halleluja.
Halleluja, hallelu- halleluja.

gezang 39: 1, 2
1
Als je bidt zal Hij je geven.
Als je klopt aan de deur
zal Hij open doen.
Als je zoekt dan zul je 't vinden,
halleluja. Halleluja,
halleluja, halleluja.

Als je de Vader vraagt om 'n brood,
geeft Hij je zeker nooit een steen.
Al je gebeden klein of groot,
heus, Hij vergeet er niet één.

2
Als je bidt zal Hij je geven.
Als je klopt aan de deur
zal Hij open doen.
Als je zoekt dan zul je 't vinden,
halleluja. Halleluja,
halleluja, halleluja.

Als je mijn Vader iets wilt vragen,
vraag in mijn naam, ik zal het doen.
Ik ben met je alle dagen.
Ik ben dezelfde als toen.

Als je bidt zal Hij je geven.
Als je klopt aan de deur
zal Hij open doen.
Als je zoekt dan zul je 't vinden,
halleluja. Halleluja,
halleluja, halleluja.


gezang 40: 1-4
1
Welkom, welkom Koning Jezus
vredelievend op een ezel.
Kom, wij leggen mantels neer
Als een loper voor de Heer.
Hosanna, Hosanna,
gezegend is Hij
die komt in de naam van de Heer.

2
Lang verwacht is koning Jezus,
door de mensen hoog geprezen,
maar al zweeg heel Israël,
dan nog riepen stenen wel:
Hosanna, Hosanna,
gezegend is Hij
die komt in de naam van de Heer.

3
Ongewenst is koning Jezus,
door de mensen afgewezen:
hoor, de tranen in zijn stem
klagen om Jeruzalem:
o dochter van Sion
begrijp toch vandaag
dat God jou genadig wil zijn.

4
Welkom, welkom koning Jezus,
laat uw vrede ons genezen.
Bij de intocht van uw woord
is ons hart een open poort.
Hosanna, Hosanna,
gezegend is Hij
die komt in de naam van de Heer.


gezang 41: 1-4
1
Buiten de poort heeft Jezus geleden
Buiten de poort de kruisweg betreden
Buiten de poort komt Gods toorn op Hem af;
maakt Hij zijn kinderen vrij van de straf.
Hoor! kind'ren zingen in hun spel:
Gezegend Davids grote Zoon,
die nu op weg is naar zijn troon.
Hij is de Vorst  van Israël!
Keervers: Buiten de poort . . . etc.

2
Maar boze mannen schreeuwen luid:
Zo'n koning is ons niet veel waard.
Wat is een koning zonder zwaard!
Kruis hem, stuur hem de poort maar uit.
Keervers: Buiten de poort . . . etc.

3
En vrouwen klagen luid en lang.
Maar Jezus weert die schrale troost:
Ween om uzelf en om uw kroost.
Hij draagt zijn kruis en gaat zijn gang.
Keervers: Buiten de poort . . . etc.

4
Uit kindermond bereidt God eer
Zelfs Jezus' haters staan verstomd,
wanneer de lof van kind'ren komt.
Hoe heerlijk is uw naam, o HEER.


gezang 42: 1-4
1
De koning zond zijn knechten
naar goeden en naar slechten:
kom naar de bruiloftszaal;
wees welkom allemaal,
de tafel staat gereed. 
Hier is je bruiloftskleed.
refrein:
Velen zijn geroepen
Weinigen verstaan
Dat je op de bruiloft komt
Met een feestkleed aan.

2
Het kleed van alle dagen
dat kun je daar niet dragen.
Maar toch ging heel brutaal
een man zo naar de zaal.
De kleren die hij droeg -
die vond hij goed genoeg.
Refrein: Velen zijn . . . etc.

3
De Koning zei: Hoe kun je
hier komen in die plunje!
Jouw blijdschap is niet echt;
je bent hier onoprecht.
Kom knechten, grijp hem aan
en breng hem hier vandaan.
Refrein: Velen zijn . . . etc.

4
Maar God wil ons ontvangen.
Wij zien in groot verlangen,
als uitverkoren bruid,
naar onze Bruigom uit.
Met ons blijdschap komen wij
in onze feestkledij.
Refrein: Velen zijn . . . etc.


gezang 43: 1-5
1
Met lampen voor het feest gereed
gaan wij, in stralend wit gekleed,
de vreugde vrolijk tegemoet 
de liefde geeft ons glans en gloed.

2
En duurt het wachten deze nacht
veel langer dan dat iemand dacht 
wij hebben olie, Geest genoeg
voor vuur en vlam tot mor genvroeg.

3
Met lampen voor het feest gereed 
gaan wij, in stralend wit gekleed, 
de vreugde vrolijk tegemoet
de wijn zal zuiver zijn en zoet.

4
Wees waakzaam, gij die met ons gaat, 
God dank, het is nog niet te laat
maar wie straks aanklopt na de tijd 
vindt deuren dicht. Dus: wees bereid!

5
Met lampen voor het feest gereed
gaan wij, in stralend wit gekleed,
de vreugde vrolijk tegemoet 
want God is gul en groot en goed!

gezang 44: 1-7
1
Jezus deed de dood teniet.
Zing daarom het hoogste lied.
De Heer is waarlijk opgestaan,
halleluja!

2
Vrouwen uit Jeruzalem,
kwamen vroeg en zochten Hem.
De Heer is waarlijk opgestaan,
halleluja!

3
En hoe groot was hun verdriet,
want zij vonden Jezus niet.
De Heer is waarlijk opgestaan,
halleluja!

4
Maar een engel sprak hen aan:
Die gij zoekt is opgestaan.
De Heer is waarlijk opgestaan,
halleluja!

5
Denkt toch aan zijn eigen woord,
dat gij vroeger hebt gehoord.
De Heer is waarlijk opgestaan,
halleluja!

6
Hij, die grote mensenzoon,
gaat door 't graf heen naar zijn troon.
De Heer is waarlijk opgestaan,
halleluja!

7
Zoekt Hem bij de doden niet,
maar zingt mee het hoogste lied.
De Heer is waarlijk opgestaan,
halleluja!


gezang 45: 1, 2
1
Laat de kindren tot mij komen,
alle alle kindren.
Laat de kindren tot mij komen,
niemand mag ze hindren.
Want de poorten van mijn rijk
staan voor kindren open,
laat ze allen groot en klein
bij mij binnen lopen.

2
Laat de mensen tot mij komen
over alle wegen.
Laat de mensen tot mij komen,
houdt ze toch niet tegen!
Want de poorten van mijn rijk
gaan ook voor hen open,
als ze aan een kind gelijk
bij Mij binnen lopen.


gezang 46: 1-3
1
Maria heeft aan Jezus
een goede daad gedaan.
Zij heeft haar liefde Hem getoond,
met stromend goud zijn hoofd gekroond,
de weelde van haar hart heeft zij
zo overvloedig uitgestort,
dat van haar werk gesproken wordt
voor altijd.

2
Maria heeft aan Jezus
een goede daad gedaan.
Die zij met nardus overgoot,
geen dood is rijker dan zijn dood.
Die zij met balsem heeft gezalfd
gaat op naar zijn begrafenis,
omdat het bijna Pasen is
en hoog tijd.

3
Gij hebt aan mij, Heer Jezus,
uw goede dood gedaan.
Gezegend naar wie ik tast,
aanzie het kruikje van albast,
mijn hart, dat tot U openbreekt
en neem dan alle lof en dank
als mirre aan, als een geschenk
voor altijd.


gezang 47: 1-6
1
Mijn ziel verheft Gods eer;
mijn geest mag blij den Heer
mijn Zaligmaker noemen,
die, in haar lage staat,
zijn dienstmaagd niet versmaadt,
maar van zijn gunst doet roemen.

2
Om wat God heeft gedaan
zal elk geslacht voortaan
alom mij zalig spreken:
o groot geheimenis
dat mij geschonken is.
Zijn almacht is gebleken.

3
Hoe heilig is zijn naam!
Laat volk bij volk tesaam
barmhartigheid verwachten,
nu Hij de zaligheid
voor wie Hem vreest, bereidt
door al de nageslachten.

4
Des Heren kracht is groot;
zijn arm verstrooit, verstoot
die hoog zijn in hun ogen.
Hun tronen zijn niet meer,
maar gunstrijk wil de Heer
eenvoudigen verhogen.

5
De Heer vervult met goed
uit 's hemels overvloed
der hongerigen monden.
Hij ziet geen rijken aan,
maar heeft met al hun waan
hen ledig weggezonden.

6
Hij trok zich Israël aan,
Hij laat niet hulp'loos staan
die Abrams troost verwachten.
Groot en in eeuwigheid
is Gods barmhartigheid
voor duizenden geslachten!

gezang 48: 1-4
1
Lof aan de God van Israël,
de HERE, die zijn volk gedenkt
en in zijn liefderijk bestel
ons aanziet en verlossing schenkt.
Hij komt tot ons met grote kracht
en wat reeds eeuwen werd verwacht,
dat wil Hij nu bewerken:
in 't huis van David, zijn verkoren knecht,
verrijst een hoorn van heil en recht,
zoals het vroeger reeds was toegezegd. 

2
Van oudsher deed God ons verstaan
door heilige profetenmond,
dat Hij de vijand neer zou slaan
en naar de trouw aan zijn verbond
ons redden zou van tegenstand,
bevrijden uit de wrede hand
van allen die ons haten,
terwijl Hij steeds weer met beloften kwam,
die eens zijn dienaar Abraham
als eed van God de HERE zelf vernam. 

3
Hij gaf ons uitzicht op de tijd
dat ons geen vrees meer kwellen zou,
en dat, van's vijands juk bevrijd,
ons leven zich dan stellen zou
tot dienst aan God, in heiligheid,
oprecht van hart, Hem toegewijd
En God de Allerhoogste
roept u, mijn kind, om voor Hem uit te gaan,
bereidend Hem een vlakke baan.
Zo treedt ge als profeet des HEREN aan. 

4
Dan hoort Gods volk van zaligheid,
als alle schuld vergeven wordt
en kent het de barmhartigheid
waartoe Gods hart gedreven wordt,
waarmee ons nu bezoeken gaat,
verschijnend als de dageraad,
de Opgang uit de hoogte.
Wie neerzit in de doodse donkerheid,
ziet door dit licht zich overspreid,
zijn voet wordt vast op 't vredepad geleid. 

gezang 49: 1-4
1
Glorie aan God in de hoogste hemel
En op aarde vrede
Hij heeft in mensen behagen.
Hij is verschenen
als vlam in een doornstruik
heeft Mozes geroepen
vanachter de schapen
ter wille van mensen. 
Glorie?

2
Hij is verschenen
als stem uit de vuurzee,
een hemelse lichtglans,
die sprak de tien woorden
ter wille van mensen.
Glorie . . .

3
Hij is verschenen
als vuur op het altaar
temidden van tenten,
een troon van genade
ter wille van mensen.
Glorie . . .

4
Hij is verschenen
als Jezus Messias
die wegdraagt de zonden,
het Licht van de wereld
ter wille van mensen.
Glorie . . .


gezang 50: 1
1
Ere zij God, ere zij God,
in de hoge, in de hoge, in de hoge!
Vrede op aarde, vrede op aarde,
in de mensen een welbehagen.
Ere zij God in de hoge,
ere zij God in de hoge.
Vrede op aarde, vrede op aarde,
vrede op aarde, vrede op aarde,
in de mensen, in de mensen een welbehagen,
in de mensen een welbehagen, een welbehagen.
Ere zij God, ere zij God
in de hoge, in de hoge, in de hoge!
Vrede op aarde, vrede op aarde,
in de mensen een welbehagen.
Amen. Amen.

gezang 51: 1-6
1
O hemels licht dat mijn bestaan doorschijnt,
mijn o gen zijn als vensters op het oosten
in gloed gezet, de duisternis verdwijnt.
Ge zegend Hij die komt om ons te troosten.

2
Naar deze zon strek ik mijn armen uit.
De Zoon van het verbond wordt opgedragen
hier in de tempel, in zijn Vaders huis,
de reine tortelduif van mijn behagen.

3
Die opgaat als het licht, die voor altijd
van waarheid en gerechtigheid zal spreken,
voor heidenen de redder die bevrijdt
en voor de mensheid een omstreden teken.

4
Dit Kind zal velen worden tot een val,
een struikelblok voorgoed. Niet om het even
hoe ik Hem zie, hoe ik Hem noemen zal.
Zijn naam is tot schandaal en eeuwig leven.

5
Troost, troost mijn volk, nu God zich openbaart,
een licht, dat met de handen is te tasten,
en door uw ziel, Maria, snijdt een zwaard
licht dat ons verlicht en ons ontmaskert.

6
Dat heidenen en heiligen verstaan
de waarheid van de oude priesterzegen:
laat lichten Heer uw aangezicht,
wij gaan door U geleid in vrede onze wegen.

gezang 52: 1, 2
1
Zo laat Gij, HEER, Uw knecht,
naar 't woord, hem toegezegd,
thans henengaan in vrede;
nu hij Uw zaligheid,
die Gij hebt toebereid
gezien heeft op zijn bede.

2
Een licht, zo groot, zo schoon,
Gedaald van 's hemels troon,
Straalt volk bij volk in d' ogen;
Terwijl 't het blind gezicht
Van 't heidendom verlicht,
En Isrel zal verhogen.

gezang 53: 1-4
1
In de lente van mijn leven
kwam de vrieskou van de dood.
Jong heb ik mijn lief begraven,
oud eet ik mijn tranenbrood.

2
Vastend, biddend in de tempel
zoek ik bij de Heer asiel;
waar het leed mijn leven stempelt
is Hij balsem voor de ziel.

3
Heer, ontferm U, uw gerichten
gaan een mens door merg en been.
Kom mijn duisternis verlichten,
sla uw armen om mij heen.

4
In de winter van mijn leven
breekt de zon weldadig door.
Kind, mijn vreugde vindt bij wachters
in Jeruzalem gehoor.


gezang 54: 1-7
1
Door de poort van Nain gaat 
een lange droeve stoet;
de kinderen staan stil op straat
en fluisteren een groet.

2
Vooraan gaat in zware rouw 
en moederziel alleen
een diepbedroefde weduwvrouw
haar kind, haar zoon ging heen

3
Nauwelijks de poort voorbij 
daar nadert nog een stoet; 
het leven komt al dichterbij, 
de dode tegemoet.

4
Voor de poort van Nain staat 
de Heer der wereld stil,
Hij komt soms vroeg, Hij komt soms laat, 
Hij komt wanneer Hij wil.

5
Moeder, houd met huilen op, 
de Heer staat aan uw kant 
en Hij zegt: Jongeling, sta op, 
Ik neem je bij de hand.

6
Door de poort van Nain gaat 
een opgetogen stoet;
de kinderen staan langs de straat 
en juichend klinkt hun groet!

7
Christus, raak ons ook eens aan 
als wij straks door de poort 
van deze wereld moeten gaan 
en wek ons, op uw woord!

gezang 55: 1-5
1
Er is geen plaats, er is geen plaats,
Zacheus is te klein.
Maar haastig klimt hij in een boom,
om er toch bij te zijn.

2
Daar zit die kleine tollenaar,
daar zit hij, hoog en droog.
De mensen kunnen hem niet zien,
maar Jezus kijkt omhoog.

3
Zacheus, waarom schuil je weg,
zo angstig als een muis?
Zacheus, kom vlug uit je boom
en breng mij in jouw huis.

4
Zacheus gaat met Jezus mee,
de mensen zijn verrast.
Zacheus is een tollenaar,
en Jezus is zijn gast.

5
Want Jezus, die de mensen kent,
Hij roept ze bij hun naam:
De ware Zoon van Abraham
laat niemand buiten staan!


gezang 56: 1-4
1
Bij de Jakobsbron
stond ik dorstig in de zon
op het middaguur der schaamte.
Waar Hij, vreemd genoeg,
mij, een vrouw, om water vroeg,
mij, Samaritaanse.

2
Als je wist, sprak Hij,
van Gods gave, jij zou Mij
nu om levend water vragen.
Water dat Ik geef
lest je dorst zolang je leeft,
laaft je alle dagen.
Wij horen helder het geluid
van levendmakend water.
Kom, schenk uw woord als water uit,
vervul ons met genade.

3
Als een springfontein
zal dit water in je zijn,
de vervulling van verlangen.
Kruik, wat klink je hol,
met je buik van leegte vol.
Breek om te ontvangen.

4
Meer dan Jakob, Gij
die uw bron ontsluit voor mij,
laat uw zegeningen stromen.
Christus die mij drenkt
en mij levend water schenkt,
laat mij tot U komen.
Wij horen helder het geluid
van levendmakend water.
Kom, schenk uw woord als water uit,
vervul ons met genade.

gezang 57: 1-3
1
Ik ben het levensbrood,
Ik red je van de hongersnood.
Zo heeft de Heer gesproken;
Hij heeft het brood gebroken.
Zijn lichaam is het brood, zegt Hij,
dat deelt Hij uit aan jou en mij.

2
Ik ben het echte brood,
wie eet zal opstaan uit de dood.
Wie Mij gelooft, zegt Jezus,
is bij het feest aanwezig.
Ik ben het brood waarvan je leeft,
dat leven aan de wereld geeft.

3
Dit brood zal nooit vergaan,
het blijft, het komt bij God vandaan.
Heer Jezus, wij geloven
in U, het brood van boven.
Nu hebben wij geen honger meer
en nooit meer dorst door onze Heer.


gezang 58: 1-3
1
Jezus zegt: blijf niet alleen,
vergeet je bange dromen.
Laat het licht zijn om je heen,
de zon is opgekomen.
Ik ben het licht,
Ik ben het licht van de wereld.
Wie Mij volgt ziet het leven.

2
In het donker lopen wij
verloren rond te dwalen.
Jezus zegt: ga mee met Mij,
je ogen zullen stralen.
Ik ben het licht, . . .

3
Blinkend als de morgenster
die helder staat te schijnen
zo is Jezus, onze Heer.
Het donker zal verdwijnen.
Ik ben het licht, . . .


gezang 59: 1-4
1
Ik ben de goede herder die
zijn eigen schapen kent -
Ik roep ze bij hun naam en zie,
ze komen aangerend.

2
Zoals de Vader Mij vertrouwt
en Ik vertrouw op Hem,
zo hou Ik van mijn schapen en
zij horen naar mijn stem.

3
Volg Mij maar, omdat Ik je red
en van de wolf verlos.
Maar slechte herders huilen met
de wolven in het bos.

4
Ik zet mijn leven op het spel
voor schapen van mijn stal.
Ze volgen Mij, ze weten wel
dat Ik ze hoeden zal.


gezang 60: 1-3
1
Lazarus van Betanië,
heb jij de Heer verstaan?
Jezus roept je uit het graf,
alle doeken gaan er af,
jij moet naar buiten gaan.

refrein:
Ik ben de opstanding,
Ik ben het leven zelf,
wie in Mij gelooft zal leven.
Ik ben de opstanding,
Ik ben het leven zelf,
wie in Mij gelooft, die leeft.

2
Lazarus van Betanië,
dit is een blijde dag:
Marta droogt haar tranen weer
en Maria huilt niet meer,
omdat jij leven mag.

refrein:
Ik ben de opstanding,
Ik ben het leven zelf,
wie in Mij gelooft zal leven.
Ik ben de opstanding,
Ik ben het leven zelf,
wie in Mij gelooft, die leeft.

3
Lazarus van Betanië,
de dood is nu voorbij.
Jezus roept je bij je naam:
God helpt jou om op te staan.
Hij maakt de mensen blij.

refrein:
Ik ben de opstanding,
Ik ben het leven zelf,
wie in Mij gelooft zal leven.
Ik ben de opstanding,
Ik ben het leven zelf,
wie in Mij gelooft, die leeft.

gezang 61: 1-3
1
Nu legt Gij in de paaszaal
met liefde vol geduld
uw leven in de waagschaal
als Gij het bekken vult.
Een meester in gehoorzaamheid,
zo wast Gij onze voeten,
tot slavendienst bereid.

2
Gij komt om te bevrijden
het volk onder de knoet.
Op U de plaag, het lijden;
het water wordt tot bloed.
Gij redt van alle slavernij
en reinigt ons van zonden.
Aan U de heerschappij.

3
Heer Jezus die als minste
neerknielde in het stof,
minste of geringste
zal stralen in uw hof.
waarheid is als zonneschijn
en glinstert in het water:
er moet gereinigd zijn.

gezang 62: 1-4
1
Ik ben de weg, zo zegt de Heer,
de toegang tot de Vader,
de echte Jakobsladder,
de enige weg omhoog.

2
Ik ben de waarheid, zegt de Heer,
een mens van nieuwe waarde.
Wie Jezus ziet op aarde
heeft werkelijk God gezien.

3
Ik ben het leven, zegt de Heer,
het doel voor alle mensen
is God te leren kennen,
een andere weg loopt dood.

4
Ik ben de weg, zo zegt de Heer,
de waarheid en het leven.
Heer Jezus wil ons geven
die enige weg te gaan.


gezang 63: 1-3
1
Ik ben de wijnstok,
mijn Vader is de wijnboer
die rondgaat op zijn eigen land
waar Hij de wijnstok heeft geplant.
De ranken zal Hij snoeien,
dan gaan de druiven groeien.
De dorre ranken snijdt Hij los,
die dragen nooit een druiventros.

2
Ik ben de wijnstok
en jullie zijn de ranken.
Geloof Me, heel veel vrucht draag jij
als Ik jou vasthoud en jij Mij.
Wie los van Mij wil leven
die zal geen vruchten geven.
Mijn ranken klimmen echt het hoogst,
de druiven groeien tot de oogst.

3
Heer, laat uw liefde
door alle ranken stromen.
Dan groeien wij in weer en wind,
terwijl de wijnstok ons verbindt.
Dan zal naar alle zijden
de liefde zich verspreiden:
met heel veel mensen, groot en klein,
viert God het feest van nieuwe wijn.

gezang 64: 1-4
1
Vrede zij u, vrede zij u,            )
gelijk Mij de Vader zond,            )2x
zend Ik ook u.                       )

2
Blijft in mijn vrede, blijft in Mij. )
Mijn woord moet in u zijn,           )2x
dat maakt u vrij.                    )

3
Ontvangt mijn Geest,                 )
heilige Geest.                       )2x
Hij zal u leiden,                    )
weest niet bevreesd.                 )

4
Vrede zij u, vrede zij u,            )
gelijk Mij de Vader zond,            )2x
zend Ik ook u.                       )


gezang 65: 1-5
1
Wij weten dat God alles keert
ten goede op termijn
voor wie Hem lief heeft. Hij regeert
en leert ons dit geheim.

2
Wie naar Gods voorbedachte raad
gerechtigheid ontvangt
en zo op Christus lijken gaat
draagt glorie mee en glans.

3
Als God de Heer nu voor ons is
wie zal ons tegenstaan?
Als Christus treedt in ons gemis,
wie klaagt ons dan nog aan?

4
Wat zal ons van U scheiden, Heer,
als slechts uw liefde telt,
vervolging, ziekte, honger, meer
ellende en geweld?

5
De mantel van Gods liefde past
in alle tegenspoed
In Christus staat de zege vast,
geen macht die dat verhoedt.

gezang 66: 1-5
1
Het zaad zal vruchten dragen
door God die leven schenkt.
Waarom zult gij dan vragen
hoe God dit werk volbrengt?
Het blijft voor ons verborgen;
wij zien slechts in geloof.
Het zaad zal op een morgen
gerijpt zijn voor Gods oogst.

2
Een korrel in de aarde
moet sterven vÃ³Ã³r hij leeft
en is volgroeid in waarde
als God er vorm aan geeft;
elk zaad zijn eigen lichaam
waarmee het voor Hem leeft.
God zal zijn zon doen opgaan
het zaad ontkiemt en leeft.

3
Wie wenend hier moet zaaien
in de verganklijkheid,
zal juichen bij het maaien:
God oogst tot eeuwigheid.
Al wat ik zaai in zwakheid
verrijst door God in kracht.
't Gezaaide in geringheid
wordt door Hem grootgebracht.

4
Zo zullen doden opstaan
in onverganklijkheid
met een verheerlijkt lichaam
door God hun toebereid.
Waarom zult gij dan vragen
hoe God dit werk volbrengt?
Het zaad zal vruchten dragen
door God die leven schenkt.

5
Nog is voor ons verborgen
- wij zien slechts in geloof -
hoe God eens op zijn morgen
volbrengt wat werd beloofd:
al wie hier in dit leven
gezaaid werd op Gods tijd,
zal God een lichaam geven
dat leeft in eeuwigheid.


gezang 67: 1-3
1
Jezus heeft het hemelleven
opgegeven.
Hij vernederde Zich diep
want Hij heeft Zich, diepgezonken
weggeschonken
toen de aarde riep.

2
Nu zal Hij in aanzien stijgen,
loon verkrijgen,
God geeft Hem de hoogste eer.
Hoor hoe Hem de hoogste kringen
lof toezingen:
glorie onze Heer.

3
Heer, ik wil mijn knieën buigen,
U toejuichen,
hulde aan uw majesteit.
Gij vervulde al Gods wensen,
Zoon van mensen,
in gehoorzaamheid.


gezang 68: 1-3
1
Wij knielen voor uw zetel neer,
wij, Heer, en al uw leden,
en eren U als onze Heer
met lied'ren en gebeden.
Dat alle macht, hoe hoog, hoe groot,
voor U, o Godsgetuige,
o Eerstgeboren' uit de dood
zich diep ootmoedig buige!

2
Die ons, gereinigd door uw bloed,
tot priesters hebt verheven,
en ons de hoge rang, de moed
van koningen gegeven,
U zij de roem, U zij de lof,
U d'eerkroon opgedragen!
Geheel de aard' en 't hemelhof
moet van uw eer gewagen.

3
U, die als Heer der heerlijkheid
verrees tot heil der volken,
verwachten wij in majesteit
eens weder op de wolken.
Ja, halleluja, zie Hij komt!
Juicht, mensen, eng'len, samen.
met vreugd, waar alles bij verstomt,
juicht allen! Amen, amen!

gezang 69: 1
1
U, heilig Godslam, loven wij,
Gij hebt voor ons aan 't kruis geleden,
Gij doet ons tot de Vader treden
als koningen en priesters, Gij,
Gij, Heiland, kocht ons met uw bloed,
dies brengen wij U dank en ere,
en werpen in aanbidding, Here,
al onze kronen aan uw voet.
Ja, amen, ja! Halleluja!

gezang 70: 1-3
1
Gij dienaars van Hem, die alles regeert,
verenigt uw stem, verheft en vereert
de Naam aller namen, vol rijkdom en kracht
bezingt Hem tezamen, Gods arm is met macht

2
God heerst van zijn troon, in 't heilige licht,
maar zoekt in de Zoon wie machteloos ligt.
De heiligen loven reeds hier in hun lied,
met d'engelen boven, het heil, hun geschied.

3
Aan Hem zij het lied der wereld gewijd,
die eens uit het niet 't heelal heeft bereid,
de dank, de aanbidding, de wijsheid en kracht,
om eeuwige redding de wereld gebracht.

gezang 71: 1
1
De lof en de heerlijkheid en de wijsheid en de dank
en de eer en de macht en de sterkte zij onze God,
tot in alle eeuwigheden. Amen.


gezang 72: 1-8
1
Jeruzalem is hemels,
een maagdelijke bruid.
En Babylon is werelds,
een hoer, een leugenbruid.

2
Zij dragen edelstenen,
een sieraad om haar hals,
de één blinkt uit in waarheid,
de ander schittert vals.

3
De hoer leeft om te krijgen,
te halen naar zich toe.
De bruid is van het geven
van liefde nimmer moe.

4
De bruid is in het nadeel,
omdat zij wachten moet.
De bruid is in het voordeel,
haar wacht de overvloed.

5
Die leven van aanbidding
zijn Gode toegewijd,
zij gaan de poorten binnen
en hebben alle tijd.

6
Die leven van de leugen,
zij vinden rust noch duur,
hun deel is in de krater
van zwavel en van vuur.

7
Verkijk u op het goud niet
van Babel, die woestijn.
Eén stad is op de hoogte,
en daar is de fontein.

8
Zie Ik maak alle dingen
nieuw, zei een luide stem.
Geen leugen en geen klaagmuur
in 't nieuw Jeruzalem.


gezang 73: 1-7
1
Ik zag de hemel nieuw en nieuw de aarde,
want d' eerste schepping was voorbijgegaan,
er was geen zee - haar dreigen is gedaan,
nu onze God het koningschap aanvaardde.

2
En uit de hemel zag ik nederdalen
de heil'ge stad, een nieuw Jeruzalem,
als bruid getooid voor hare man door Hem,
wiens gramschap brandd'in zeven gouden schalen.

3
En 'k hoorde van de troon het luid verkonden:
Zie, bij de mensen is de tent van God,
Hij woont bij hen, die doen naar zijn gebod,
God heeft zijn volk gered van al hun zonden.

4
Ja, Hij, de Heer, zal al hun tranen drogen
en dood en rouw en moeite zijn gedaan,
want d'eerste dingen zijn voorbijgegaan,
Hun lied zal 't Lam, dat voor hen stierf, verhogen.

5
En Hij, die op de witte troon zit' zeide:
Zie, Ik maak alle dingen nieuw en rein.
Schrijf deze woorden, die waarachtig zijn.
zij zijn geschied, uw hart zal zich verblijden

6
'k Zal water uit de bron des levens geven,
wie dorst heeft is 't om niet tot eeuwig loon.
'k Zal hem een God zijn en hij Mij een zoon.
Ik ben 't begin en eind van alle leven.

7
Wie overwint zal deze dingen erven;
maar wie in zonden leeft en niet gelooft-
zijn deel is 't vuur dat nimmer wordt gedooft:
dit is de tweede dood, dien z' eeuwig sterven

gezang 74: 1-5
1
Als een bruid op haar mooist,
zo zag ik de stad van de vrede,
met Gods glorie getooid 
voor het Lam, zij daalde nader.
Stralend licht naar alle kanten,
zonneglans van diamanten,
de gemeente van de Heer
daalt vanuit de hemel neer
als een bruid op haar mooist

2
Een juweel van een stad
is die nieuwe samenleving,
waar twaalf namen door God
op de poorten zijn geschreven.
Jakobs zonen, eens moorddadig,
blijken parels van genade.
Jezus? zonen, elf en een,
legden elk de eerste steen,
een juweel van een stad.

3
Even lang, breed als hoog -
heiligheid in volle breedte.
Eeuwig huis, voor ons oog
is uw heelheid uitgemeten.
Alle volken alle namen
brengen eer en glorie samen.
Nieuw Jeruzalem, uw glans
is met liefde in balans,
even lang, breed als hoog.

4
Zelfs de hemel is nieuw
na de grote catastrofe,
de toekomstige eeuw
spant een koepel vol beloften.
God zal hier zijn intrek nemen
en de aarde stroomt vol hemel.
In de boomgaard van de Heer
stroomt het heil als een rivier,
zelfs de hemel is nieuw.

5
God met ons, van nu aan.
O finale van onthulling -
geen verdriet en geen traan,
geen verveling maar vervulling.
Babylon zal zijn gevallen,
Gij zult alles zijn in allen
Heer, wij zullen groot en klein
van uw beeld verzadigd zijn:
God met ons, van nu aan.


gezang 75: 1-6
1
Nu gaan de bloemen nog dood,
nu gaat de zon nog onder.
En geen mens kan zonder
water en zonder brood.
Stil maar, wacht maar, alles wordt nieuw,
de hemel en de aarde.
Stil maar, wacht maar, alles wordt nieuw,
de hemel en de aarde.

2
Nu ben je soms nog alleen.
Nu moet je soms nog huilen
en als je weg wilt schuilen
kun je haast nergens heen.
Stil maar, wacht maar, alles wordt nieuw,
de hemel en de aarde.
Stil maar, wacht maar, alles wordt nieuw,
de hemel en de aarde.

3
Nu heb je nooit genoeg.
Nu blijf je steeds iets missen
en in het ongewisse
of je ooit krijgt wat je vroeg.
Stil maar, wacht maar, alles wordt nieuw,
de hemel en de aarde.
Stil maar, wacht maar, alles wordt nieuw,
de hemel en de aarde.

4
Daar is geen zon en geen maan.
Daar zal God ons verlichten.
Daar zullen alle gezichten
vol van zijn heerlijkheid staan.
Stil maar, wacht maar, alles wordt nieuw,
de hemel en de aarde.
Stil maar, wacht maar, alles wordt nieuw,
de hemel en de aarde.

5
Daar is geen dorst of verdriet.
Daar zal God ons omgeven.
Daar is gelukkig leven
en het eindigt niet.
Stil maar, wacht maar, alles wordt nieuw,
de hemel en de aarde.
Stil maar, wacht maar, alles wordt nieuw,
de hemel en de aarde.

6
Zing voor de eeuwige dag.
Zing voor zijn komst en zeg Amen.
Zing voor de Heer die ons samen
daar al van eeuwigheid zag.
Stil maar, wacht maar, alles wordt nieuw,
de hemel en de aarde.
Stil maar, wacht maar, alles wordt nieuw,
de hemel en de aarde.


gezang 76: 1, 2
1
En de Geest en de bruid zeggen: Kom!
En die het hoort zegt: Kom!
En wie dorst heeft kome. En wie wil,
neemt het het water des levens om niet;
neemt het water des levens om niet.

2
Hij die van deze dingen getuigt,
Hij zegt: 'Ja, ik kom!'
Ik zal spoedig komen, ja ik kom.
Amen, ja Here Jezus, kom.
Amen, ja Here Jezus, kom.

gezang 77: 1-5
1
Een engel zegt Maria aan:
Nu breekt Gods Koninkrijk zich baan.
U wordt de moeder van Gods Zoon,
die heersen zal op Davids troon.
God heeft ons niet vergeten:
het Kind zal Jezus heten.
Uit zonden redt Hij Israel.
Zijn naam is ook: Immanuel.
God is met ons. Halleluja!

2
Maria vroeg hoe dat wel kan,
want Jozef is nog niet haar man.
Maar 't Koningskind, dat zij verwacht:
Het is een wonder van Gods kracht.
God heeft ons niet vergeten:
het Kind zal Jezus heten.
Uit zonden redt Hij Israel.
Zijn naam is ook: Immanuel.
God is met ons. Halleluja!

3
Maria heeft Gods woord aanvaard.
Zij heeft het in haar hart bewaard.
Gehoorzaam zegt zij: Het is goed,
al wat de Here aan mij doet.
God heeft ons niet vergeten:
het Kind zal Jezus heten.
Uit zonden redt Hij Israel.
Zijn naam is ook: Immanuel.
God is met ons. Halleluja!

4
Dan wordt aan Jozef in de nacht
de blijde boodschap ook gebracht.
Hij neemt Maria tot zijn vrouw.
En samen roemen zij Gods trouw.
God heeft ons niet vergeten:
het Kind zal Jezus heten.
Uit zonden redt Hij Israel.
Zijn naam is ook: Immanuel.
God is met ons. Halleluja!

5
Want Jozef, die uit Juda kwam,
was ook uit Davids huis en stam.
Zo wordt de Heiland Davids Zoon.
Voor eeuwig zit hij op de troon.
God heeft ons niet vergeten:
het Kind zal Jezus heten.
Uit zonden redt Hij Israel.
Zijn naam is ook: Immanuel.
God is met ons. Halleluja!

gezang 78: 1-4
1
Hoe zal ik U ontvangen,
hoe wilt Gij zijn ontmoet.
O, 's werelds hoogst verlangen,
des sterv'lings zaligst goed?
Dat ons uw Geest verlichte!
Houd zelf de fakkel bij,
die, Heer, ons onderrichte
wat U behaag'lijk zij.

2
'k Lag machteloos gebonden,
Gij komt en maakt mij vrij;
ik was bevlekt met zonden,
Gij komt en reinigt mij
Het leven was mij sterven,
tot Gij mij op deedt staan;
Gij doet mij schatten erven,
die nimmermeer vergaan.

3
Wat deed uit 's hemels zalen,
o Heer de heerlijkheÃªn,
op aard' U nederdalen?
Uw grote liefd' alleen!
Uw eindeloos erbarmen
met onze grote nood,
dat als met zeegnend' armen
en reddend ons omsloot.

4
Nog eenmaal zal Hij komen,
als Richter van 't heelal,
die dan het hoofd der vromen
voor eeuwig kronen zal.
Nog is die dag verborgen;
wacht hem gelovig af,
terwijl de grote morgen
reeds schemert boven 't graf!

gezang 79: 1-6
1
Hoe zal ik Hem bezingen,
en loven in mijn lied,
die boven alle dingen
troont in zijn rijksgebied?
Gods Geest wil ons verlichten,
de fakkel van het Woord
zal klaar ons onderrichten,
hoe Hem de lof bekoort.

2
Waarom verliet die Koning
zijn troon in heerlijkheid,
koos Hij bij ons zijn woning:
een mens in dienstbaarheid?
De Vader zag bewogen
de wereld in haar nood:
zijn Zoon kwam uit de hoge
tot redding van de dood.

3
Hem spreidde Sion palmen
in geestdrift, gauw gedoofd;
nog zingt de kerk haar psalmen
en looft haar Heer en Hoofd,
gedenkt Hem op zijn paden
tot buiten Salems poort,
waar 't Lam, met vloek beladen,
het lichaam werd doorboord.

4
Mijn hart vol boos begeren
getuigt steeds tegen mij,
het bloed van onze Here
spreekt van het oordeel vrij:
Hij deed ons met Zich sterven
en uit het graf opstaan
en om zijn loon te werven
is Hij ons voorgegaan.

5
Blijf zo uw Heer gedenken,
o duurgekochte kerk,
dan zal Hij u steeds schenken
om moedig, vroom en sterk,
ja, vrolijk 't kruis te dragen
als Christus' onderdaan
en op de dag der dagen
zijn troonzaal in te gaan.

6
Want Hij zal eens verschijnen
als rechter van 't heelal,
die trotsen doet verdwijnen,
maar kleinen kronen zal.
Nu zingt de kerk haar zangen,
de Geest zegt met de bruid:
Kom Heer, wij zien verlangend
naar uw verschijning uit.

gezang 80: 1-4
1
O Heiland, open wijd de poort,
laat toch uw volk niet onverhoord,
ontgrendel dan uw deuren, Heer,
ach, scheur de hemel en daal neer.

2
Daal neer gelijk de hemeldauw
die 't leven laaft, dat sterven zou.
Wanneer wordt onze hoop vervuld?
Waar blijft Gij die ons troosten zult?

3
O Troost, beloofd aan 't voorgeslacht,
o Heiland, eeuwenlang verwacht,
zuivere zon en schone ster,
wij zien uw stralen reeds van ver.

4
Wij komen om in onze nood,
wij gaan verloren aan de dood,
als Gij ons niet met sterke hand
voert naar een beter vaderland.


gezang 81: 1-8
1
Dit is de dag, die God ons schenkt,
waaraan thans ieder christen denkt;
hem viere, wat in 't groot heelal
door Jezus is en wezen zal.

2
Men had Hem eeuwen lang verwacht;
en toen Gods tijdperk was volbracht,
toen zond Hij van zijn hoge troon
het heil der wereld ons, zijn Zoon.

3
O Gij ons heil, ons hoogste goed,
Gij werd een mens van vlees en bloed,
werd onze broeder, en door U
zijn wij Gods eigen kind'ren nu.

4
Als ik dit wonder vatten wil,
dan wordt mijn geest van eerbied stil,
aanbidt het, maar doorgrondt het niet,
dat zo de liefde Gods geschiedt.

5
U, die voor ons geboren zijt,
U zij ons hart, ons lied gewijd.
Wij voegen juichend onze stem
bij 't englenheir van Bethlehem.

6
Geloofd die komt in 's Heren naam!
Wij christ'nen zeeg'nen U te zaam,
U, vredevorst, der vaadren wens,
U zaligmaker, God en mens!

7
Roem, hemel, die geboortedag,
de schoonste, die de wereld zag;
juich, aarde, nu ge uw koning ziet,
zing Hem een nooit gezongen lied.

8
Dit is de dag, die God ons schenkt,
waaraan eens heel de wereld denkt;
hem viere, wat in 't groot heelal
door Jezus is en wezen zal.

gezang 82: 1-4
1
Blaas de bazuin en sla de trom,
geboren is Gods kind!
Laat alle klokken luiden gaan,
kom zingend rond de kribbe staan,
zijn koninkrijk begint,
zijn koninkrijk begint,
hosanna, hosanna, zijn rijk begint!

2
Blaas de bazuin, de loftrompet, 
en richt hoog op uw hoofd; 
de toekomst staat in deze ster, 
nu is de vrede niet meer ver, 
de dag die God belooft,
de dag die God belooft, 
hosanna, de dag die God belooft!

3
Blaas de bazuin - zijn zonnegloed 
laat niemand koud en kil.
Hier is een mens die liefde doet, 
hier is God zelf in vlees en bloed -
verwonder u, heel stil,
verwonder u, heel stil, 
hosanna, verwonder u, heel stil.

4
Blaas de bazuin en sla de trom
en roep: Victoria!
Geen leven is nu zonder zin,
gegeven is: een nieuw begin - 
o zing halleluja,
o zing halleluja,
hosanna, o zing halleluja!

gezang 83: 1-4
1
Vrolijk zingen wij ons lied,
de wereld moet het horen!
Komt en ziet wat is geschied:
De Heiland is geboren!
Gloria,
hosanna in excelsis!

2
Herders, spoedt u naar de stal: 
in doeken is gewonden
Hij die herder wezen zal, 
het lam voor onze zonden! 
Gloria, hosanna in excelsis!

3
Wijzen, zoekt niet her en der, 
want ziet, boven zijn woning 
straalt een wonderlijke ster, 
daar woont Hij: onze koning! 
Gloria, hosanna in excelsis!

4
Mensen, overal vandaan, 
God zelf is in ons midden! 
Komt dan, laten wij nu gaan 
om Christus te aanbidden! 
Gloria, hosanna in excelsis!

gezang 84: 1-6
1
Wees stil en kom wat dichter bij
dit kind van Bethlehem:
het einde, het begin is Hij;
niets kan ik zonder Hem

2
Hij is mijn water en mijn brood, 
her licht rondom mij heen,
mijn leven, midden in de dood
Hij laat mij niet alleen.

3
Hij is de deur die openstaat 
en achter mij zich sluit,
de herder die met raad en daad 
mij voorgaat, in en uit.

4
Hij is een weg, recht door de zee, 
mijn pad in de woestijn,
zijn ja is ja, zijn nee is nee, 
zijn woord zal waarheid zijn.

5
Hij is de wijstok die mij draagt, 
geplant in Bethlehem,
Hij geeft mij meer dan God mij vraagt: 
mijn vruchten zijn uit Hem!

6
Wees stil en kom wat dichterbij 
en zeg mij zingend na:
begin en einde, dat zijt Gij, 
alfa en omega!

gezang 85: 1-4
1
V. Weet jij waarom Jezus
hier op aarde kwam?
En waarom Hij jouw zonden
toen op zich nam?
A. Omdat Hij de wereld liefhad
die zijn Vader schiep,
en ons wilde redden
uit onze nood zo diep.
S. Dank zij de Heer!

2
V. Weet jij wat de engel
herders heeft verteld?
En wat het hemelleger
hun heeft gemeld?
A. God woont bij de mensen,
je gelooft je oren niet.
God heeft al je vragen
veranderd in een lied.
S. Dank zij de Heer!

3
V. Weet jij wat de wijzen
zagen in de ster?
En waarom zij toen reisden
zo lang en ver?
A. God zond hun een teken
van de grote Koningszoon.
Hij zal eeuwig heersen
en vrede is zijn loon.
S. Dank zij de Heer!

4
S. Jezus, onze Redder,
wij aanbidden U.
O, Koning van de wereld,
wij prijzen U.
Heel de schepping zucht
tot U terug op aarde komt.
Laat uw hand niet rusten,
kom haastig Here, kom!
Wij danken U!


gezang 86: 1-4
1
Wij trekken in een lange stoet
op weg naar Bethlehem,
wij gaan uw koning tegemoet,
o stad Jeruzalem!
Gezegend die zijn komst begroet
en knielen wil voor Hem!
Wij loven U, koning en Heer, koning en Heer,
wij loven U, koning en Heer!

2
Al zijt Gij nu nog maar een kind
zo kwetsbaar, teer en klein,
wij weten dat het rijk begint
waarvan Gij Heer zult zijn,
een rijk waarin de vrede wint
van oorlog en van pijn.
refrein

3
Al gaat de vijand in het rond,
de koning van het kwaad,
al dreigt hij met zijn grote mond
dat hij U eens verslaat,
straks ligt hij dodelijk gewond
wanneer zijn rijk vergaat!
refrein

4
Wij gaan op weg naar Bethlehem,
daar ligt Hij in een stal
die koning in Jeruzalem
voor eeuwig wezen zal!
Laat klinken dan met luider stem
en blij bazuingeschal:
refrein


gezang 87: 1-6
1
Waar is een rustpunt in de nacht,
waar is de Schepper met zijn kracht?
Wie helpt ons door de duisternis
als zonneglans verdwenen is?
Refrein:
Een lichtpunt dat volop blijft schijnen;
een ster wenkt helder, hoog en ver;
Kijk, Christus is de Morgenster,
zelfs als de maan weer moet verdwijnen.

2
Hij, die als kind ter wereld kwam,
de kruisbalk op zijn schouders nam,
die zegende als iernand sloeg,
de zondelast zo diepgaand droeg.

3
Hij, die gelegd werd in een graf,
maar opstond en nieuw leven gaf:
er is vergeving van het kwaad
voor iemand die zijn naaste haat.

4
Waar is een rustpunt in de nacht,
waar is de Schepper met zijn kracht?
wie helpt ons in de duisternis
als zonneglans verdwenen is?

5
Wie wekt ons met een lieve lach,
wie helpt ons elke nieuwe dag;
waar halen we de moed vandaan
om achter Jezus aan te gaan?

6
Wie is het die een uitweg ziet
als ziekte plaagt of diep verdriet,
als iemand in een lange nacht
steeds wakker blijft; op daglicht wacht?
Refrein:
Een lichtpunt . . .


gezang 88: 1-3
1
Uw opgang naar Jeruzalem
verheugt het hart, verhoogt de stem,
versiert de straten met een lach.
Dit is een vlag- en wimpeldag
die viert de overwinning.
refrein:
Hosanna Zoon van David,
gezegend die als koning komt
in Naam van God met vrede
en glorie van de hemel. 

2
Uw intocht in de tempelstad
voltrekt zich op het smalle pad;
uw weg is maar een mantel breed,
het is de loper van het leed
die voert naar overwinning.
refrein

3
Gij gaat de week van lijden in,
het veulen van een ezelin
draagt U met vrede door de poort,
zachtmoedig vredelievend Woord,
weldadig uw genade.
refrein


gezang 89: 1-4
1
Jezus, leven van mijn leven,
Jezus, dood van mijnen dood
die voor mij U hebt gegeven
in de bangste zielenood,
opdat 'k weten zou in 't sterven,
dat ik 't leven mag beerven.
Duizend-, duizendmaal, o Heer,
zij U daarvoor dank en eer. 

2
Gij, o,Jezus, hebt gedragen
lasteringen, spot en hoon,
zijt gebonden en geslagen,
Gij, des Vaders eigen Zoon,
om van schuld en eeuwig lijden
mij, verloorne, te bevrijden
Duizend-, duizendmaal, o Heer,
zij U daarvoor dank en eer. 

3
Heer, verzoener van mijn zonden,
Heiland, die mij hebt gezocht,
die mijn banden hebt ontbonden
en voor God mij vrijgekocht,
eens onrein, in schuld verloren,
ben ik door uw Geest herboren
Duizend-, duizendmaal, o Heer,
zij U daarvoor dank en eer. 

4
Dank, mijn Heiland, voor uw lijden,
voor uw bittre bange nood,
voor uw heilig, biddend strijden,
voor uw trouw tot in de dood
Voor de wonden, U geslagen,
voor het kruis, door U gedragen,
voor al 't heil aan mij geschied,
prijst U eeuwiglijk mijn lied. 

gezang 90: 1, 2
1
Ontsluit, o Heer, voor U ons hart,
houd ons aan U verbonden.
Gij schenkt ons vreugde door uw smart,
Gij heelt ons door uw wonden.
Wat wondren van barmhartigheid
hebt Gij voor ons ten toon gespreid,
en aan het kruis bewezen.
Uw liefd' en trouw, die 't al volbracht,
hier nooit genoeg door ons herdacht,
zij eeuwiglijk geprezen. 

2
Gij sterft, en laat die troost ons na:
de zonden zijn vergeven.
Gij hebt voldaan op Golgota,
dit geeft ons kracht ten leven
Uw zoendood lenigt onze smart,
verkwikt, vertroost, versterkt ons hart,
niets heeft zo grote waarde
Mij sta uw liefde bij in nood,
en zij uw trouw tot in de dood
mijn vaste troost op aarde. 

gezang 91: 1
1
In het kruis zal 'k eeuwig roemen
en geen wet zal mij verdoemen.
Christus droeg de vloek voor mij,
Christus is voor mij gestorven,
heeft gena voor mij verworven:
'k ben van dood en zonde vrij! 

gezang 92: 1-3
1
Nu triomfeert de Zoon van God.
Hij is verrezen, dood ten spot,
halleluja, halleluja,
met grote kracht en heerlijkheid.
Hem zij de dank in eeuwigheid.
Halleluja, halleluja. 

2
O, Jezus Christus, door uw dood
redt Gij de zondaar uit zijn nood
Halleluja, halleluja.
Leid ons door uw barmhartigheid
met vreugde tot uw heerlijkheid
Halleluja, halleluja. 

3
God, Vader op zijn hoge troon,
met Christus, zijn geliefde Zoon,
halleluja, halleluja,
en ook de Geest zij toegewijd
lof, dank en eer in eeuwigheid
Halleluja, halleluja. 

gezang 93: 1, 2
1
Christus in het graf geborgen
is verrezen in de morgen.
Hij passeert de dodenwacht,
breekt het zegel van de nacht,
breekt de regel van de dood.
Looft nu God want Hij is groot.

2
Christus aan het licht gekomen
heeft de zijnen meegenomen.
Hij verschijnt met groot gezag,
draagt de doden naar de dag,
draagt ons Gode tegemoet.
Loof nu God want Hij is goed.

gezang 94: 1-6
1
In het vroege morgenlicht
komt Gods boodschap tot de zijnen.
Englenmond brengt het bericht
dat de droefheid doet verdwijnen.
Wat beloofd werd, is voldaan!
Onze Heer is opgestaan!

2
Uitverkoren kerk van God,
wil voor satans macht niet beven.
Veilig, zeker blijft uw lot,
Christus heeft de dood verdreven.
Ook uw morgenstond breekt aan,
Sions Vorst is opgestaan!

3
Zie Hij leeft en Hij komt weer
ten gerichte op de wolken.
Dan buigt alle knie zich neer,
alle zondaars, alle volken
treden voor de rechter aan.
Ja, de Heer is opgestaan!

4
O, die dag van heil en loon,
dag van jubel, dag van glorie
Wie ontsliepen in Gods Zoon,
zullen opstaan in victorie.
't Eeuwig licht is opgegaan.
Onze Heer is opgestaan!

5
O, die dag van wraak en vuur,
dag van toorn en strafgerichten!
God zal in het laatste uur
ieder mensenhart doorlichten
't Rijk der zonde moet vergaan,
want de Heer is opgestaan!

6
Ja, de Heer is opgestaan!
Gods bazuinen zullen klinken.
d' Eerste dingen zijn vergaan,
nieuwe heemlen zullen blinken.
Nieuwe tijden vangen aan:
God is scheppend opgestaan!

gezang 95: 1-4
1
Daar juicht een toon, daar klinkt een stem, 
die galmt door gans Jeruzalem; 
Een heerlijk morgenlicht breekt aan: 
de Zoon van God is opgestaan!

2
Geen graf hield Davids Zoon omkneld,
Hij overwon, die sterke Held. 
Hij steeg uit 't graf door eigen kracht,
want Hij is God, bekleed met macht.

3
Nu jaagt de dood geen angst meer aan, 
want alles, alles is voldaan. 
Die in 't geloof op Jezus ziet, 
die vreest voor dood en helle niet.

4
Want nu de Heer is opgestaan, 
nu vangt het nieuwe leven aan.
Een leven door Zijn dood bereid, 
een leven tot in eeuwigheid.


gezang 96: 1-9
1
Echt waar, de Heer is opgestaan
halleluja,
Hij heeft de wereld goed gedaan.
Halleluja.

2
Hoezeer de mensheid heeft gefaald,
halleluja,
de Heer heeft alle schuld betaald.
Halleluja.

3
Hij is uit windsels van de dood,
halleluja,
verrezen als het morgenrood.
Halleluja.

4
De vrouwen zochten in zijn graf,
halleluja,
een engel wees hun balsem af.
Halleluja.

5
Die u hier zoekt met veel verdriet,
halleluja,
is opgestaan, Hij is hier niet.
Halleluja.

6
Zegt Petrus en de broeders aan,
halleluja,
dat zij naar Galilea gaan.
Halleluja.

7
Wij zijn met Pasen weer verbaasd,
halleluja,
en volgen U met blijde haast,
halleluja,

8
nu Gij de grafstem van de nacht,
halleluja,
voorgoed tot zwijgen hebt gebracht.
Halleluja.

9
Gezegend zij de Heer die leeft,
halleluja,
die vrolijk licht en leven geeft.
Halleluja.


gezang 97: 1-6
1
In alle vroegte
raakt God de aarde aan
en zingt de groeve:
nu is de dood herroepen,
Christus is opgestaan.

2
O Gij bevrijder,
legt Gij uw windsels af,
de specerijen,
de geur van dood en lijden,
de zwaarte van het graf?
gemeente:
Verheug u halleluja.
De Heer is waarlijk opgestaan,
met majesteit en jubel,
verrezen, amen, amen.

3
Gij maakt als eerste
een graf tot bruidsvertrek,
het licht is weerbaar,
de dood niet onomkeerbaar:
Gods Zoon is opgewekt.

4
Met glans en glorie
getooid met morgenlicht
de Mens herboren,
nu gaan wij niet verloren,
God heeft ons opgericht.
gemeente:
 Verheug u, halleluja . . .

5
Die valt ter aarde
en sterft zoals het graan
zal zegen dragen,
een oogst van levensdagen
Christus is opgestaan.

6
Wij zullen treden
op hoogten ongedacht
van licht en vrede,
de toekomst raakt het heden
tot alles is volbracht.
gemeente:
 Verheug u, halleluja . . .

gezang 98: 1-3
1
Nu graf en steen getuigen,
dat Hij is opgestaan,
moet elke knie zich buigen
en alle harten juichen:
het nieuwe Rijk breekt aan.

2
Hoor hoe de vogels zingen
boven het open graf,
als eens, in den beginne,
toen God aan alle dingen
leven en adem gaf.

3
Nu is de dood gestorven,
de duisternis gezwicht.
God houdt zich niet verborgen,
Hij brengt op deze morgen
het leven aan het licht.


gezang 99: 1-3
1
U zij de glorie, opgestane Heer!
U zij de victorie, nu en immermeer.
Uit een blinkend stromen daald' een engel af,
heeft de steen genomen van 't verwonnen graf.
U zij de glorie, opgestane Heer!
U zij de victorie, nu en immermeer.

2
Zie hem verschijnen, Jezus, onze Heer!
Hij brengt al de zijnen in zijn armen weer.
Weest dan volk des Heren, blijd' en welgezind,
en zegt telken kere: 'Christus overwint!'
U zij de glorie, opgestane Heer!
U zij de victorie, nu en immermeer.


3
Zou ik nog vrezen, nu Hij eeuwig leeft,
die mij heeft genezen, die mij vrede geeft?
In zijn godd'lijk wezen is mijn glorie groot,
niets heb ik te vrezen in leven en in dood!
U zij de glorie, opgestane Heer!
U zij de victorie, nu en immermeer.

gezang 100: 1-6
1
De dag der kroning is gekomen!
O, al gij vorsten, kust den Zoon!
Hij heeft den helburcht ingenomen!
De Triumfeerder stijgt ten troon!
Aard' en hemel galmen!
Sion! Van uw psalmen
davert het heelal.
God is opgevaren!
Met gejuich der scharen!
Met bazuingeschal!

2
G' ontsloot u voor den Vorst der ere,
o poorten der gerechtigheid!
G' ontvingt der legerscharen Here
in zijne Middlaarsmajesteit!
Jezus daalde neder!
Jezus keerde weder
in zijn heerlijkheid,
daar Hij voor de zijnen,
tot Hij zal verschijnen,
bidt, en plaats bereidt.

3
De glorie straalt uit dien Behouder,
dien 't bloedig zweet werd uitgedrukt!
De heerschappij rust op dien schouder,
die onder 't kruishout ging gebukt!
Dien de heidnen hoonden,
en met doornen kroonden,
heerst als aller Heer!
Dien de wereld smaadde,
dien de vloek belaadde,
leeft, gekroond met eer!

4
In u verheugt zich thans die Koning,
o kerk, zijn uitverkoren bruid!
Op u, tot eeuwge trouwbetoning,
strooit Hij de gaven zeegnend uit!
Vier met Hem victorie
op den dag der glorie
van des Mensen Zoon,
op den dag der kroning
van den Vredekoning,
Priester, op zijn troon!

5
G' ontvingt die gaven, blijde scharen,
thans geen verlaten wezen meer!
Gij zaagt uw Heer ten hemel varen
De Heilge Geest daald' op u neer!
D' engelen daarboven,
met de heilgen loven
God, op aard' geweest!
En de kerk beneden,
ziet zijn plaats betreden
door zijn eigen Geest!

6
Laat ons steeds hopen, bidden, waken,
en ons versterken in ons Hoofd!
Ook heden wil Hij vreugde maken
aan al wie dezen Geest gelooft!
Gij werdt opgenomen,
Gij zult wederkomen,
onze Hemelvorst!
Gij stort uit den hoge
stromen op het droge,
laving aan wie dorst!
gezang 100: 1-6
1
De dag der kroning is gekomen!
O, al gij vorsten, kust den Zoon!
Hij heeft den helburcht ingenomen!
De Triumfeerder stijgt ten troon!
Aard' en hemel galmen!
Sion! Van uw psalmen
davert het heelal.
God is opgevaren!
Met gejuich der scharen!
Met bazuingeschal!

2
G' ontsloot u voor den Vorst der ere,
o poorten der gerechtigheid!
G' ontvingt der legerscharen Here
in zijne Middlaarsmajesteit!
Jezus daalde neder!
Jezus keerde weder
in zijn heerlijkheid,
daar Hij voor de zijnen,
tot Hij zal verschijnen,
bidt, en plaats bereidt.

3
De glorie straalt uit dien Behouder,
dien 't bloedig zweet werd uitgedrukt!
De heerschappij rust op dien schouder,
die onder 't kruishout ging gebukt!
Dien de heidnen hoonden,
en met doornen kroonden,
heerst als aller Heer!
Dien de wereld smaadde,
dien de vloek belaadde,
leeft, gekroond met eer!

4
In u verheugt zich thans die Koning,
o kerk, zijn uitverkoren bruid!
Op u, tot eeuwge trouwbetoning,
strooit Hij de gaven zeegnend uit!
Vier met Hem victorie
op den dag der glorie
van des Mensen Zoon,
op den dag der kroning
van den Vredekoning,
Priester, op zijn troon!

5
G' ontvingt die gaven, blijde scharen,
thans geen verlaten wezen meer!
Gij zaagt uw Heer ten hemel varen
De Heilge Geest daald' op u neer!
D' engelen daarboven,
met de heilgen loven
God, op aard' geweest!
En de kerk beneden,
ziet zijn plaats betreden
door zijn eigen Geest!

6
Laat ons steeds hopen, bidden, waken,
en ons versterken in ons Hoofd!
Ook heden wil Hij vreugde maken
aan al wie dezen Geest gelooft!
Gij werdt opgenomen,
Gij zult wederkomen,
onze Hemelvorst!
Gij stort uit den hoge
stromen op het droge,
laving aan wie dorst!

gezang 101: 1-5
1
De dag van onze Vorst brak aan.
Zie, Gods gezalfde Koning
gaat tot zijn hemelwoning.
Hoe zal Hij in zijn schoonheid staan,
omstraald van morgenlicht,
voor 's Vaders aangezicht. 

2
Hij heeft, van dood en graf ontdaan,
het leven weergenomen.
Nu is zijn uur gekomen
Gods paradijs zal opengaan
en heel de hemel wijd
weerkaatst zijn heerlijkheid. 

3
De Vader stelt Hem in de troon
als Christus en als Here,
bekleed met macht en ere.
De heerschappij is aan de Zoon,
wiens goddelijk geweld
de laatste vijand velt. 

4
Wie kan zijn hoog en heilig recht
ter wereld ooit verbreken!
Wie zal Hem tegenspreken,
die voor zijn kerk het pleit beslecht
en haar na strijd en kruis
voert in het vaderhuis. 

5
O Heer, die onze Koning zijt,
laat niets uw rijk verhindren,
en open voor uw kindren
de poorten van uw woning wijd
Laat, met uw feestkleed aan,
ons tot uw bruiloft gaan. 

gezang 102: 1-5
1
Ja, de Trooster is gekomen,
Jezus ging van d' aarde heen!
Jezus, van u opgenomen,
liet, o kerk, u niet alleen!
De Beloofde werd gezonden,
en de kracht uit God kwam neer!
't Past ons juichend, keer op keer,
zijn verschijning te verkonden!
Heden is het Pinksterfeest!
Looft en dankt den Heilgen Geest!

2
Looft de Geest, die van den Vader
en de Zoon is uitgegaan!
Zingt Hem psalmen altegader,
roept zijn naam uit, bidt Hem aan.
Hem, die gaav' en gever tevens,
uitzendt en gezonden wordt,
God is, en wordt uitgestort.
Looft, o volk, de Geest des levens,
Hem, die schept en wederschept,
dien g' in 't hart ontvangen hebt.

3
Looft den Geest! Hij zal niet wijken
van de kerk, met bloed gekocht,
Zijn nabijheid zal steeds blijken,
hoe de vijand woeden mocht!
Vreest niet, o gezochte schapen,
vreest niet weergevonden ziel,
zo de nacht u overviel!
Zou de Geest des Heren slapen?
Waakt Hij, schoon geen oog Hem ziet,
voor de kleine kudde niet?

4
Geest der kennis, Geest der waarheid,
der genade, der gebeÃªn!
Leer ons wandlen bij uw klaarheid
in de heilverborgenheÃªn!
Doe ons Abba, Vader, bidden,
zeggen: Jezus onzen Heer,
geven U in alles d' eer!
Zweef in der gemeenten midden,
om te heilgen d' offerand
van hun hart en mond en hand!

5
Trooster! Zalver! Gij zult komen
op 't gebed, door U verwekt!
Van uw regens, van uw stromen
wordt eens d' aarde gans bedekt!
Liefd' en ijver zullen blaken,
waar reeds alles scheen verkwijnd,
als de Pinksterzon verschijnt!
Noordenwind! O wil ontwaken!
Zuidenwind! Doorwaai den hof!
Heilge Geest! U zij de lof!

gezang 103: 1-9
1
O Schepper, Geest, woon in uw kerk,
schenk haar het heil van Christus' werk,
stort hemelgaven in haar uit,
bereid haar toe als reine bruid. 

2
Lof zij uw naam, Heilige Geest.
Gij kwaamt met kracht op 't pinksterfeest
G'ontsluit een volheid van gena,
de vrucht van 't kruis van Golgota. 

3
O Heilge Geest, die eeuwig leeft,
de Trooster, die ons bijstand geeft,
Gij spreekt van heil en zaligheid
van oudsher voor ons toebereid. 

4
Uw krachten werken door het woord,
nooit wordt vergeefs uw taal gehoord
Uw lamp schijnt in het duister hart,
uw licht verblindt wie zich verhardt. 

5
Laat U mijn hart een tempel zijn,
maak toch mijn leven nieuw en rein
Regeer mij door uw levend woord
Geleid ook al Gods kindren voort. 

6
O Geest, die al Gods heil ontvouwt,
schenk ons uw gaven zevenvoud,
ontspring in ons als een fontein
die leven wekt in de woestijn. 

7
Wanneer des vijands strijdkreet klinkt,
geef dat de moed ons niet ontzinkt
Weersta de satan met uw kracht,
want hij belaagt ons dag en nacht. 

8
Geest van de Vader en de Zoon,
terneergedaald van Christus' troon,
die met de Heiland voor ons pleit,
breng al Gods volk tot heerlijkheid. 

9
U, Vader, U zij eeuwig eer!
Lof zij U, Christus, onze Heer!
U, Geest, van beiden uitgegaan,
geprezen zij uw grote naam! 

gezang 104: 1-8
1
Dit is de dag, dit is het uur
dat liefde oplaait als een vuur
en mensen aansteekt, hoofd voor hoofd.
Dit is de dag, door God beloofd!

2
Dit is de dag dat welgeteld
de oogst van Pasen allen geldt.
Gods eersteling is opgestaan
en raakt ons met zijn zegen aan.

3
Dit is het uur dat wij verstaan:
God vuurt ons met zijn Adem aan.
Wat Hem beweegt sinds het begin
blaast ons bestaan nieuw leven in.

4
Dit is het uur: de dag begint
op vleugels van een nieuwe wind.
De grenzen hebben afgedaan,
nu zullen wij elkaar verstaan.

5
Dit is de dag dat onze mond
niet sprakeloos meer is, verstomd,
maar weet heeft van het hoogste Woord.
Het wordt in ieders taal gehoord.

6
Wat nog ontbreekt, ten dele is,
wordt heel: de Geest vult ons gemis.
De raadsels zullen open gaan.
Ten volle zullen wij verstaan.

7
Een oude droom, een nieuw gezicht:
een wereld die wordt opgericht
en door een nieuwe wind geschoond
tot vrijplaats waar de liefde woont.

8
Dit is de dag dat groot en klein
bezield van Geest en leven zijn.
De liefde wordt een lopend vuur.
Dit is de dag, dit is het uur!

gezang 105: 1-9
1
In vuur en vlam zet ons de Geest
gegeven op het pinksterfeest,
ten leven op ons uitgestort
hoort hoe Gods kerk geboren wordt!

2
Wie door dit vuur wordt aangeraakt
en uit het ongeloof ontwaakt,
beleeft - God lof! - een ommekeer,
de dag van de verrezen Heer.

3
Wie op het rijk van Christus hoopt
ontvangt de Geest en wordt gedoopt
God heeft uw zonden weggedaan,
een nieuwe mens is opgestaan!

4
Al slaat men ons met zweep en stok,
geboeid, geketend in het blok,
wij weten: God houdt trouw de wacht
wij zingen psalmen in de nacht!

5
En is uw vlam haast uitgeblust,
gij moedeloze, hier is rust!
Alwie in eerbied voor Hem knielt
wordt met zijn vuur opnieuw bezield.

6
Wie gaan gebukt door angst en pijn
of schuldeloos gevangen zijn,
om Christus en het recht bespot,
hun offer is bekend bij God.

7
Heeft iemand meer dan nodig is
die schenkt wat overbodig is,
want liefde maakt ons meer dan rijk,
ons wacht zijn land, zijn koninkrijk.

8
De aarde is ons toevertrouwd,
God strooit ons uit als zoutend zout,
als licht dat in het duister straalt
en metterdaad zijn woord vertaalt.

9
Zo waait de wind, zo blaast de Geest,
zo laait het vuur van pinksterfeest,
wij zijn het lichaam, Hij het hoofd
uw naam, Heer Jezus, zij geloofd!

gezang 106: 1-4
1
God in de hoog' alleen zij eer
en dank voor zijn genade,
daarom, dat nu en nimmermeer
ons deren nood en schade.
God toont zijn gunst aan ons geslacht.
Hij heeft de vrede weergebracht;
de strijd heeft thans een einde. 

2
U, Vader, U aanbidden wij,
wij zingen U ter ere.
Onwrikbaar staat uw heerschappij,
voorgoed zult Gij regeren.
Gij hebt onmetelijke macht,
uw wil wordt onverwijld volbracht.
Die Heer is onze Koning. 

3
O Jezus, die de Christus zijt,
des Vaders Eengeboren,
Gij hebt ons van de toorn bevrijd
en redt wie was verloren,
Gij, Lam van God, voor ons geslacht,
verhoor ons roepen uit de nacht,
erbarm U over allen. 

4
O Heilge Geest, ons hoogste goed,
ten Trooster ons gegeven,
heb dank dat Gij ons delen doet
in Jezus' dood en leven
Beveilig ons in alle nood,
blijf ons nabij in angst en dood,
op U steunt ons vertrouwen. 

gezang 107: 1-4
1
Ere zij aan God, de Vader,
ere zij aan God, de Zoon,
eer de Heil'ge Geest, de Trooster,
de Drieëen'ge in zijn troon.
Halleluja, halleluja,
de Drieëen'ge in zijn troon!

2
Ere zij aan Hem, wiens liefde
ons van alle smet bevrijdt,
eer zij Hem die ons gekroond heeft,
koningen in heerlijkheid.
Halleluja, halleluja,
ere zij het Lam gewijd.

3
Ere zij de Heer der eng'len,
ere zij de Heer der kerk,
ere aan de Heer der volken;
aard' en hemel looft uw werk!
Halleluja, halleluja,
looft de Koning, heel zijn kerk!

4
Halleluja, lof, aanbidding
brengen eng'len U ter eer,
heerlijkheid en kracht en machten
legt uw schepping voor U neer.
Halleluja, halleluja,
lof zij U, der heren Heer!

gezang 108: 1
1
Halleluja, eeuwig dank en ere,
lof, aanbidding, wijsheid, kracht,
word' op aard' en in de hemel, Here,
voor uw liefd' U toegebracht!
Vader, sla ons steeds in liefde gade;
Zoon des Vaders, schenk ons uw genade;
uw gemeenschap, Geest van God,
amen, zij ons eeuwig lot!

gezang 109: 1-4
1
Halleluja, lof zij het Lam,
die onze zonden op zich nam,
wiens bloed ons heeft geheiligd,
die dood geweest is, en Hij leeft,
die 't volk, dat Hij ontzondigd heeft,
in eeuwigheid beveiligt.

2
De Koning, op des Vaders troon,
de eerstgeboren uit de doon,
de bloed- en heilgetuige,
der vorsten Vorst, der heren Heer
zij heerschappij en dank en eer.
Dat alle knie zich buige!

3
Lof zij het Lam, Gods metgezel,
uit Davids zaad d'Immanuel,
God, in het vlees verschenen.
In Hem, die wederkomen zal,
in Hem aanbidde 't gans heelal
de HERE, de Drie-ene!

4
Aanbidt de Vader in het Woord.
Aanbidt de Zoon, aan 't kruis doorboord.
Aanbidt de Geest uit beiden.
Van zijn gemeenschap, zijn gena,
zijn liefd, en trouw, halleluja,
zal ons geen schepsel scheiden.

gezang 110: 1-5
1
Alles, alles is gelegen
aan genade aan Gods zegen;
Welvaart komt bij Hem vandaan.
Allen die de Here vrezen
Zullen onaantastbaar wezen,
Daar zij in Gods vrijheid staan.

2
Die ons voedt bij duizendtallen,
ons geluk ten deel doet vallen,
stelt zich ook voor mij garant.
Die mijn leven leidt op aarde
en mij wonderwel bewaarde
reikt al helpend mij zijn hand.

3
Wij vermoeien ons met zaken
die ons hart onrustig maken,
naar de grillen van de dag.
O dat ik toch diep van binnen
Gods genegenheid mag winnen,
en genoegen vinden mag.

4
Hoop geeft vleugels aan de mensen;
Heer, voorzie in onze wensen
als het U, o God, behaagt.
Dan gaan ziel en lichaam leven,
uit de diepten opgeheven,
daar ons uw genade draagt.

5
Dagen aan het licht gekomen
gaan voorbij als waterstromen,
jaar na jaar en eeuw na eeuw.
Eens zal dan die dag ontwaken,
dat zich alles zal volmaken:
God maakt alle dingen nieuw.


gezang 111: 1, 2
1
refrein
Jezus leeft in eeuwigheid.
Zijn sjaloom wordt werkelijkheid.
Alle dingen maakt Hij nieuw.
Hij is de Heer van mijn leven.
 
Straks als er een nieuwe dag begint,
en het licht het van het duister wint,
mag ik bij Hem binnengaan,
voor zijn troon gaan staan,
hef ik daar mijn loflied aan:

refrein
Jezus leeft in eeuwigheid.
Zijn sjaloom wordt werkelijkheid.
Alle dingen maakt Hij nieuw.
Hij is de Heer van mijn leven.

2
Straks wanneer de grote dag begint,
en het licht voor altijd overwint,
zal de hemel opengaan,
komt de Heer er aan,
heffen wij dit loflied aan:

refrein
Jezus komt in heerlijkheid.
Zijn sjaloom wordt wereldwijd.
Alle dingen maakt Hij nieuw.
Hij is de Heer van ons leven.

gezang 112: 1-6
1
O God, die ons uit stof formeerde,
en adem gaf aan ons bestaan
en ons de jaren tellen leerde:
wat stof is zal tot stof vergaan.
Refrein:
Heer, als ons laatste uur zal komen,
de grens van tijd naar eeuwigheid,
roep ons tot U die leven zijt.

2
Gij die ons kende voor wij waren
Gij die ons riep bij onze naam,
doe uw nabijheid ons ervaren
in dit vergankelijk bestaan.
Refrein: Heer, als ons laatste . . .

3
De jaren gaan, de jaren komen.
O cirkelgang van het bestaan
waarin de mens is opgenomen:
Wat stof is zal tot stof vergaan.
Refrein: Heer, als ons laatste . . .

4
Gij die het dodenrijk deed beven
en voor ons opstond uit het graf,
uw adem is ons nieuwe leven.
Het rouwgewaad neemt Gij ons af.
Refrein: Heer, als ons laatste . . .

5
Gij Heerser over dood en leven,
wat stof is zal tot stof vergaan.
Het wacht uw dag - het zal herleven.
Gij zoekt wat is voorbijgegaan.
Refrein: Heer, als ons laatste . . .

6
Gij die ons kende voor wij waren,
Gij die ons riep bij onze naam,
wanneer geteld zijn onze jaren:
noem ons bij onze nieuwe naam.
Refrein: Heer, als ons laatste . . .


gezang 113: 1-4
1
Alle mensen moeten sterven,
alle vlees vergaat als gras.
Wie vernieuwing wil be?rven,
moet vergaan tot stof en as.
Maar dit lichaam zal genezen
van de dood om nieuw te wezen;
in Gods heerlijkheid geheeld,
die Hij met de zijnen deelt.

2
Daarom willen wij ons leven
als de Heer dat van ons vraagt,
helemaal uit handen geven,
nu Hij ons op handen draagt.
Ja, wij geven ons verloren,
uit verlies wordt winst geboren
want het loon in deze nood
is de troost van Christus' dood.

3
O Jeruzalem, hoe blinkend
als het zonlicht is uw glans;
waar lofzangen zuiver klinken
horen wij muziek en dans.
Visioenen breken open
van rechtvaardigen, zij lopen
in het witte hemelkleed,
tot de lof van God gereed.

4
In gezichten en in dromen,
aan de horizon der tijd,
is Gods dag nabijgekomen,
daagt een lichte eeuwigheid.
Helder staat het ons voor ogen
dat de aarde wordt bewogen,
dat de hemel vreugde geeft,
vreugde die geen einde heeft.

gezang 114: 1-7
1
Jezus is mijn toeverlaat.
Hij, mijn Heiland, is het leven.
Ik zal aan Gods wijze raad
mij blijmoedig overgeven.
Jaagt de dood nog angsten aan,
Hij, mijn Heiland, heeft voldaan.

2
Groot is 't heil dat Jezus geeft.
'k Zal als Hij, onsterflijk wezen,
zijn, waar Hij, mijn Heiland, leeft.
Waarom zou ik dan nog vrezen?
't Heerlijk Hoofd is opgewekt,
dat zijn leden tot zich trekt.

3
'k Weet mij door de nauwste band
in die hoop aan Hem verbonden.
mijn geloof houdt steeds zijn hand
vast tot in de laatste stonden.
En geen macht van dood en graf
rukt mij ooit van Jezus af!

4
Als een mens die sterflijk is,
zal 'k tot stof eens wederkeren.
Maar door zijn verrijzenis
sta ik op naar 't woord des Heren.
In het rijk der heerlijkheid
blijft een woning mij bereid.

5
In het stralend, hemels licht,
zullen wij de Heer ontmoeten.
Aangezicht tot aangezicht
mogen wij Hem blij begroeten.
Wij, van alle smet ontdaan,
zullen rein voor Jezus staan.

6
Wat hier ziek is, zucht of kwijnt,
zal daar fris en bloeiend wezen.
Wat als aards in 't graf verdwijnt,
is daar hemels weer herrezen.
Zinkt het sterflijk lichaam neer,
levend schenkt de Geest het weer.

7
Kerk van God, wees zeer verheugd,
leg op Christus' trouw u neder!
Juich van harte, vol van vreugd!
eenmaal komt Hij tot u weder,
die met luid bazuingeschal
't dodenrijk ontsluiten zal.

gezang 115: 1, 2
1
Nooit kan 't geloof te veel verwachten,
des Heilands woorden zijn gewis.
't Faalt aardse vrienden vaak aan krachten,
maar nooit een vriend als Jezus is.
Wat zou ooit zijne macht beperken?
't Heelal staat onder zijn gebied!
Wat zijne liefde wil bewerken,
ontzegt Hem zijn vermogen niet.

2
Die hoop moet al ons leed verzachten.
Komt, reisgenoten, 't hoofd omhoog,
Voor hen die 't heil des Heren wachten
zijn bergen vlak en zeeën droog.
O zaligheid niet af te meten,
o vreugd, die alle smart verbant!
Daar is de vreemdlingschap vergeten
en wij, wij zijn in 't vaderland!

gezang 116: 1-7
1
O Koning hoor Uw onderdaan
U die de aarde deed ontstaan,
U die Uw volk de eeuwen door
De weg wijst als een lichtend spoor,
laat schitteren in glans en pracht
uw koningschap in volle pracht.

2
Laat schitteren in glans en pracht
uw koningschap in volle pracht;
geef dat wij eren weg en wet
door U bevolen; uitgezet;
regeer door Woord en Geest uw kerk,
verbreek de macht van satans werk.

3
Regeer door Woord en Geest uw kerk,
verbreek de macht van satans werk.
Leer ons te spreken met een mond
die roemt het hart van uw verbond:
uw stem, die licht en liefde is,
blijft klinken in de duisternis.

4
Uw stem, die licht en liefde is,
blijft klinken in de duisternis;
de zonde is een zwarte nacht,
een tegenkracht een helse macht;
hoor: Christus, die geleden heeft,
brengt eeuwig zon, de dode leeft.

5
Hoor: Christus, die geleden heeft,
brengt eeuwig zon, de dode leeft.
Groot is uw toorn en zwaar de straf:
maak ons toch rein, was zonden af.
Red hen die pleiten op het recht:
vergeving is ons toegezegd.

6
Red hen die pleiten op het recht:
vergeving is ons toegezegd.
Genadig God, vergeef! Verhoor
het bidden van ons zingend koor:
volmaak uw heerschappij en toon
de luister van uw hemeltroon.

7
Volmaak uw heerschappij en toon
de luister van uw hemeltroon.


gezang 117: 1-3
1
Woord van de schepping, 
kom terug op aarde,
- Kyrie eleison.
Voltooi de zin die God ons openbaarde
- Kyrie eleison.
Woord van de schepping, 
geef uw wereld nieuwe glans
- Kyrie eleison.

2
Koning der kerk,
verlos uw onderdanen,
- Christe eleison.
Red ons van zonde, red ons uit gevaren,
- Christe eleison.
Koning der kerk, verjaag de satan,
breek zijn macht.
- Christe eleison.

3
Heer van de wereld,
vestig hier uw luister,
- Kyrie eleison.
Wees onze zon, verdrijf het oude duister,
- Kyrie eleison.
Heer van de wereld, doe ons wonen in uw licht.
- Kyrie eleison.


gezang 118: 1-3
1
God is getrouw, zijn plannen falen niet
Hij kiest de zijnen uit, Hij roept die allen.
Die 't heden kent, de toekomst overziet,
laat van zijn woorden geen ter aarde vallen,
en 't werk der eeuwen, dat zijn Geest om-spant,
volvoert zijn hand. 

2
De Heer regeert, zijn koninkrijk staat vast,
zijn heerschappij omvat de loop der tijden
Zijn sterke hand, die nooit heeft misgetast,
blijft met het heilig zwaard des Geestes strijden
De adem van zijn lippen overmant
de tegenstand. 

3
De Heilge Geest, die in de waarheid leidt,
doet aan zijn kerk Gods heilgeheimen weten
Die nimmer van haar wijkt in eeuwigheid,
heeft zijn bestek met wijsheid uitgemeten.
Zo bouwt Hij Christus' kerk van land tot land
met vaste hand. 

gezang 119: 1-5
1
De kerk van alle tijden
kent slechts een vaste grond:
't is Christus, die door lijden
zijn volk aan zich verbond
om haar als bruid te werven,
kwam hij ten hemel af.
't Was hij die door zijn sterven
aan haar het leven gaf.

2
Uit ieder volk verkoren,
toch in haar Heiland één,
is zij door Hem herboren,
Blijft dit haar kracht alleen:
één Geest, één vast vertrouwen,
één doop, één heilge dis,
één Heer op wie te bouwen,
haar troost en rijkdom is.


3
God houdt zijn kerk in leven,
hoe ook bespot, verdrukt,
door dwalingen omgeven,
verscheurd, uiteengerukt.
Al roepen van de tinnen
de wachters nog: Hoe lang?
Straks gaat de dag beginnen
en 't klagen wordt gezang.

4
In rampspoed, moeit' en zorgen,
in 't heetste van de strijd,
wacht zij de grote morgen,
de vrede voor altijd.
Tot eens haar hunkrend' ogen
aanschouwen, blij ontroerd,
hoe God haar komt verhogen
en tot victorie voert

5
Nog weet zij zich verbonden
in haar drie-eenge Heer
met wie zijn trouw bevonden,
de strijders van weleer.
Een wolk van Godsgetuigen
omringt ons in de strijd,
tot wij met hen ons buigen,
gekroond met heerlijkheid.

gezang 120: 1-3
1
Dat uw ogen nacht en dag
rond dit huis geopend zijn
en uw woord zich met gezag
laat verstaan voor groot en klein.
Gun het licht aan uw gemeente
in het duister van de tijd,
opdat edel dit gesteente,
stralen mag in eeuwigheid.

2
Dat uw handen wereldwijd
zijn gevouwen om uw volk.
Gij die nadert in de tijd
overdek ons met uw wolk.
Onherbergzaam is het leven
sinds de mens vertrouwen brak,
maar Gij wilt bescherming geven,
in uw naam een onderdak.

3
Dat uw adem leven wekt
zodat mensen niet vergaan,
maar het wonder zich voltrekt,
stenen levend zijn voortaan.
Wij zijn been van uw gebeente,
Gij geeft vorm en Gij versiert.
Bouw uw hofstad, uw gemeente
tot uw bruid haar hoogtij viert.

gezang 121: 1-9
1
God, die was en is en komt,
leg een lied in onze mond,
dat de hele wereld hoort,
want nabij ons is uw woord.
Ontferm U, Heer.

2
Licht uit Licht, U roepen wij,
wees voor ons 'God van nabij'.
Kom, verdrijf de duisternis,
waarin licht noch leven is.
Ontferm U, Heer.

3
Heer, uw hele schepping lijdt,
zucht in diepe donkerheid.
Zie dit vruchteloos bestaan
toch in uw ontferming aan.
Ontferm U, Heer.

4
Al wie aan U toebehoort,
wacht op uw verlossend woord.
Kom, o kom, God van nabij,
sta uw kinderen terzij.
Verlos ons, Heer.

5
Gij, die licht zendt en ons hoort,
spreekt: "Nabij u is het woord
in uw hart en in uw mond.
Ga daarmee de wereld rond."
Verlos ons, Heer.

6
Hij, de Heer gaat voor ons uit,
als een vuur dat niemand stuit.
Zing het lied dat Hij ons leert
en het kwade wordt verteerd.
Verlos ons, Heer.

7
Wie uit God geboren is,
wie Hij riep uit duisternis,
doet zoals de Heer gebiedt;
hoor, het Woord is hem een lied.
Wees met ons, Heer.

8
Door de wereld gaat Gods Woord,
klinkt tot aan het einde voort.
Maak het wijd en zijd bekend:
't Woord volbrengt waartoe Hij 't zendt.
Wees met ons, Heer.

9
't Woord, gesproken in de tijd,
geldig voor de eeuwigheid,
gaat bij ons van mond tot mond,
totdat Christus wederkomt.
Wees met ons, Heer.


gezang 122: 1-4
1
Kom uit de hemel tot ons neer
en maak ons sterk in U, o Heer,
die al uw vijanden ten spijt
zult over winnen, wereldwijd.

2
Zie allen die hier voor U staan,
dat zij hun weg met vreugde gaan
de hemel laat geen mens alleen,
de engelen zijn om ons heen!

3
Dat zij uw volk, de honger moe,
op handen dragen, naar U toe,
om na verzoeking en woestijn
met overvloed gevoed te zijn.

4
Kom Vader, Zoon en Heilge Geest,
maak heel de wereld één groot feest,
en schenk ons vreugde in dit uur,
o bron, o brood, o vreugdevuur!

gezang 123: 1-5
1
'k Geloof in God de Vader, die uit niets
geschapen heeft zijn hemelwoning,
almachtig in het leven riep
de aarde met de mens als koning.
God, die met kracht in eeuwigheid
regeert door zijn voorzienigheid,
zal aan zijn vaderhand mij leiden
met trouw in voor- en tegenspoed,
om Christus' wil mij veilig weiden,
zoals een goede herder doet.

2
'k Geloof in God de Zoon, zijn enig kind,
in Jezus, redder van de zonden,
zodat geen kwaad de machtsstrijd wint.
Bevrijder is Hij door zijn wonden,
de Christus, onze sterke Heer,
die ik als Priester-Koning eer,
Profeet en allerhoogste Leraar.
Ontvangen van de Heilge Geest,
geboren uit de maagd Maria,
is Hij als mens bij ons geweest.

3
Gods oordeel heeft Hij moeten ondergaan,
als onze Middelaar, de Christus;
Hij heeft als offerlam gestaan
voor rechter Pontius Pilatus.
Hij leed aan 't kruis, door God vervloekt,
schonk leven door zijn kostbaar bloed.
Hij stierf voor ons en werd begraven;
met helse smart heeft Hij betaald.
Nu zal ik zonden steeds meer haten,
zie hoe het eeuwig leven straalt.

4
De derde dag stond Hij, de Vorst, weer op:
de sterke dood was overwonnen.
Daarna voer Hij ten hemel op;
Hij pleit voor vrijspraak van de zonden.
Gezeten aan Gods rechterhand
zendt Hij zijn Geest als tegenpand;
als Koning geeft Hij  zijn geboden,
totdat Hij nog eens komen zal
en oordeelt levenden en doden
na glorieus bazuingeschal.

5
'k Geloof in God, de Heilge Geest, die troost
en hoop aan Christus' kerk wil geven.
'k Geloof een kerk, die wereldwijd
verbonden is in leer en leven;
als bruid van Christus, die haar leidt,
is zij getooid met heiligheid.
'k Belijd vergeving van de zonden.
Ik weet: mijn vlees wordt opgewekt
en zal dan, met mijn ziel verbonden,
weer leven, eeuwig, onbevlekt.

gezang 124: 1-5
1
Jouw leven staat aan het begin,
het heeft nog geen herinnering,
het is zo weerloos en zo klein,
je weet nog niet hoe het zal zijn.
O Heer bevestig ons bestaan,
noem ons bij onze naam.

2
Jij weet nog niet wat leven is,
wat liefde is en wat gemis.
Jij weet nog niet van nee en ja
van ondergang en gloria.
O Heer bevestig ons bestaan,
noem ons bij onze naam.

3
Je huilt nog van verwondering,
maar jij hoort hier, in onze kring.
Het water wacht, die diepe zee
geeft jou een taal, een teken mee.
O Heer bevestig ons bestaan,
noem ons bij onze naam.

4
Dat teken is een heilgeheim:
God wil met jou verbonden zijn.
Hij is nabij waar jij ook bent,
omdat Hij je bij name kent.
O Heer bevestig ons bestaan,
noem ons bij onze naam.

5
Zo komt jouw leven aan het licht
Zo krijgt het zin, zo krijgt het zicht.
Gods adem heeft je aangeraakt
en jou tot bondgenoot gemaakt!
O Heer bevestig ons bestaan,
noem ons bij onze naam.


gezang 125: 1-6
1
Alles in allen zult Gij voor ons zijn.
Een voorsmaak mogen wij van U ontvangen.
Allen die naar U uitzien met verlangen,
zult Gij verzadigen met brood en wijn.

2
Niemand is waard uw gast te mogen zijn.
Niemand van ons wordt rein voor U bevonden.
Uw tien geboden hebben wij geschonden.
Daal tot ons neer, maak door uw Geest ons rein.

3
Gij, enig hemels brood dat tot ons kwam,
leer ons gedenken hoe Gij werd gebroken,
hoe Gij vervulde wat Gij had gesproken,
hoe Gij voor ons de zonde op U nam.

4
Geef ons uw Geest want ons geloof is klein.
Geef ons door brood en wijn weer nieuwe krachten.
Ons hart omhoog! - vanwaar wij U verwachten:
alles in allen wilt Gij voor ons zijn.

5
Allen die eten van het ene brood,
allen die drinken uit dezelfde beker,
allen die U geloven, weten zeker:
allen in Christus! Alles door zijn dood!

6
Allen die Gij vernieuwt bij brood en wijn,
allen die door de Geest zich laten leiden,
zij allen zullen zich in U verblijden:
alles in allen zult Gij voor ons zijn.


gezang 126: 1-5
1
Kom, wenkt de bruidegom, 
kom,  zondaar, kom.
De tafel staat voor allen klaar, 
we vieren samen avondmaal.
Let op het stromen van de wijn,
Het brood, gebroken op de schaal,
Ze mogen taal en teken zijn.

2
Weg, zwijgen moest het Woord,
weg, door de poort.
Gesloten werd de tempelstad
voor Hem, die kwam van Vaders troon.
Die sterk was als Hij knielend bad
en als de ware Mensenzoon
een open oog voor blinden had.

3
Kruis, vloekpaal voor mijn straf,
kruis: dood en graf.
Na drie uur zware duisternis
klinkt koninklijk: Het is volbracht!
Hier lacht de vrede, wint het licht,
de dag verdrijft de bange nacht,
de hel blijft voor een christen dicht.

4
Heer, red uw onderdaan,
Heer, neem mij aan.
U opent poorten wereldwijd
voor burgers van uw koninkrijk,
maar alles met uw naam in strijd
zult U verbannen uit uw rijk:
aanbiddelijke Majesteit!

5
Leef, leer een nieuw gezang,
leef, eeuwig lang.
Gedragen wordt elk dankbaar kind
op vleugels van de adelaar.
Er is een macht die overwint,
Jeruzalem wordt openbaar,
waar lof en lied ons samenbindt.


gezang 127: 1-5
1
Heer, wij gedenken hier uw dood
in het geheim van wijn en brood,
uw liefde eens voor altijd.
Gij die een nieuwe weg betrad,
met tollenaars en zondaars at,
roep ons ook aan de maaltijd.

2
Gij deelt het brood dat breken moet.
Uw lichaam brak, Gij hebt uw bloed
om onze schuld vergoten.
Gij hebt voor mensen ver van huis
wijd open armen aan het kruis,
het leven zelf ontsloten.

3
Lof aan het Licht dat overwon,
hef nu als bloemen naar de zon
het hart omhoog naar Jezus.
Maaltijd na maaltijd richt Hij aan,
waarlijk, de Heer is opgestaan,
in majesteit verrezen.

4
Wij dan, die leven van uw dood
herkennen bij gebroken brood
U, Heer van alle machten.
Vergeef de traagheid die verwart,
laat ons voortaan met brandend hart
het bruiloftsmaal verwachten.

5
Ga met ons mee, Heer, onderweg;
waar Gij de Schriften openlegt
gaan onze ogen open.
Laat ons met liefde en met pijn
bittere kelk en vreugdewijn
de weg ten einde lopen.

gezang 128: 1-6
1
Als het lam wordt gegeten,
het laatste pascha gevierd,
moeten allen het weten:
het Lam van God is hier.

2
Jezus deelt bij de maaltijd
een beker wijn en een brood.
Die voor eens en voor altijd
zich offert in de dood.
gemeente:
Wees mijn brood en mijn beker,
Mijn ogen dorsten naar U.
Die de dood wilde breken.
Het leven schenkt Gij nu.

3
Zoals brood wordt gebroken
zo breekt uw lichaam, o Heer,
zoals wijn wordt vergoten
zo vloeit uw bloed terneer

4
Laat mij U niet verkopen,
zoals uw leerling en vriend,
met zijn hand aan de schotel,
wiens hart de vijand dient.
gemeente: Wees mijn brood en mijn beker . . . etc.

5
Drink de wijn van bevrijding
en eet het levende brood.
Vier de vrolijke tijding,
de zegen van zijn dood.

6
Zonde is ons vergeven,
de dood voor eeuwig voorbij.
Delen wij in uw leven,
O Heer, dan leven wij.
gemeente: Wees mijn brood en mijn beker . . . etc.


gezang 129: 1, 2
1
Lof zij de Heer, Hij noemt bij name
deze twee mensen, man en vrouw:
heden brengt Hij hun handen samen,
hier geven zij hun woord van trouw.
Wijs hen de weg.
Heer Jezus, leg
uw handen op hun hoofd:
de trouw die Gij belooft.

2
Hoe blijven zij elkaars beminden,
hoe blijft er liefde die niet eist,
hoe blijft geluk altijd te vinden
als Gij niet zelf de weg ons wijst?
Ga met hen mee
in wel en wee,
omring hen, man en vrouw,
met liefdevolle trouw!

gezang 130: 1-6
1
Toen God de wereld gemaakt had
de hemel, de zee en het land
de vogels de vissen en dieren
toen schiep Hij de mens met Zijn hand.
refrein:
Zing nu op aarde een nieuw lied
Zing, mensen want God heeft ons lief
Zijn toekomst heeft geen grens of tijd
Zijn liefde duurt in eeuwigheid.

2
Hij kneedde het leem met Zijn handen,
Hij boetseerde een vorm naar Zijn wens,
Hij schonk het Zijn geest en Zijn adem.
Zo bracht Hij op aarde de mens.
refrein:
Zing nu op aarde een nieuw lied
Zing, mensen want God heeft ons lief
Zijn toekomst heeft geen grens of tijd
Zijn liefde duurt in eeuwigheid.

3
Toen liet God een slaap op hem vallen,
want wat is een mens die niet deelt?
En God nam een rib en Hij bouwde
uit Adam een vrouw naar Gods beeld.
refrein:
Zing nu op aarde een nieuw lied
Zing, mensen want God heeft ons lief
Zijn toekomst heeft geen grens of tijd
Zijn liefde duurt in eeuwigheid.

4
Ja jij bent geschapen als ik
aan jou zie ik wat mij ontbreekt;
voor jou heb ik zin om te leven
met jou is de wereld compleet.
refrein:
Zing nu op aarde een nieuw lied
Zing, mensen want God heeft ons lief
Zijn toekomst heeft geen grens of tijd
Zijn liefde duurt in eeuwigheid.

5
Het huwelijk noemt God een spiegel
van Christus die leeft voor Zijn bruid;
zo innig zijn mensen verbonden,
die liefde dooft niemand meer uit.
refrein:
Zing nu op aarde een nieuw lied
Zing, mensen want God heeft ons lief
Zijn toekomst heeft geen grens of tijd
Zijn liefde duurt in eeuwigheid.

6
Want sterk als God zelf is Gods trouw,
geen vuurgloed die haar ooit verdelgt,
geen hoogte, geen diepte, geen machten,
geen watervloed die haar verzwelgt.
refrein:
Zing nu op aarde een nieuw lied
Zing, mensen want God heeft ons lief
Zijn toekomst heeft geen grens of tijd
Zijn liefde duurt in eeuwigheid.

gezang 131: 1-9
1
Barmhartig Vader op uw troon,
wij bidden tot U door uw Zoon,
wij knielen voor uw aangezicht
dat straalt in heerlijkheid en licht.

2
Terwijl wij sliepen deze nacht
betrokken engelen de wacht;
nu meldt de zon een nieuwe dag,
waarop elk mens U dienen mag.

3
Schenk door uw Geest, die sterke macht,
de krachten voor het werk dat wacht;
geef dat wij vurig keer op keer
bedacht zijn op uw grote eer.

4
Leer ons uw weg te willen gaan,
de fakkel van uw Woord vooraan;
laat stralen voor uw aangezicht
ons nieuwe leven door het Licht.

5
Vernieuw ons zwak en zondig hart,
voor U zo schuldig en zo zwart;
laat schijnen in de duisternis
uw Woord, het licht dat helder is.

6
Sterk zendelingen bij hun werk
en leid de herders van de kerk;
laat ons vrijmoedig met uw Woord
getuigen zijn van U die hoort.

7
Wij bidden voor de overheid:
maak haar bekwaam, tot dienst bereid,
opdat uw volk stil en gerust
U dienen kan met eer en lust.

8
Steun de vervolgden in elk land
en zegen zieken door uw hand,
troost de bedroefden door uw kracht,
toon stervenden uw koningsmacht.

9
Geef dat ons nieuwe leven is
een lichtpunt in de duisternis.
Genadig God, hoor ons gebed
in Jezus Christus, die ons redt.

gezang 132: 1-6
1
Dank U voor deze nieuwe morgen,
dank U voor deze nieuwe dag.
Dank U, dat ik met al mijn zorgen
bij U komen mag.

2
Dank U voor alle goede vrienden,
dank U, o God voor al wat leeft.
Dank U voor wat ik niet verdiende:
dat U mij vergeeft.

3
Dank U voor alle bloemengeuren,
dank U voor ieder klein geluk.
Dank U voor alle held're kleuren,
dank U voor muziek.

4
Dank U, voor hen die mij omringen,
dank U, voor wat mij toebehoort,
dank U, voor alle kleine dingen,
ieder vriend'lijk woord.

5
Dank U, dat U hebt willen spreken,
dank U, U hoort een ieders taal.
Dank U, dat U uw woord wilt geven,
aan ons allemaal.

6
Dank U, uw liefde kent geen grenzen,
dank U, dat ik dit zeggen kan.
Dank U, o God, ik wil U danken
dat ik danken kan.


gezang 133: 1-5
1
De dag gaat open voor het Woord des Heren,
zon die wij zoeken, kracht die wij ontberen,
bron die wij horen als wij tot Hem keren,
vroeg in de morgen.

2
Voor wij bestonden, riep Hij ons bij name, 
voor wij ontwaakten en ter wereld kwamen, 
zag Hij ons aan en bracht Hij ons tesamen, 
God onze Vader.

3
Door U geschapen om uit U te leven; 
hartslag en adem hebt Gij ons gegeven, 
land waar wij wonen, licht waarnaar wij streven, 
oorsprong en toekomst.

4
Wilt Gij vandaag en tot het eind der dagen 
ons doen en laten zuiveren en dragen, 
dan stijgt de vreugde van uw welbehagen 
in onze wereld.

5
Aan U ons loflied: glorie aan de Vader,
dank aan de Zoon die ons bestaan aanvaardde, 
zijn Geest geleide ons en onze aarde
naar de voltooiing.

gezang 134: 1-6
1
O grote Christus, eeuwig licht!
Niets is bedekt voor Uw gezicht;
Die ons bestraalt, waar wij ook gaan,
Al schijnt geen zon, al licht geen maan.

2
Toon ons Uw goedheid en Uw macht,
Door Uw bescherming, dezen nacht,
Behoed ons tegen ramp en leed,
En blijf tot onze hulp gereed.

3
Houd ons gemoed voor U bereid,
Opdat het blij Uw komst verbeidt,
Daar 't in een stil vertrouwen leeft,
Dat Gij ons onze schuld vergeeft.

4
Bescherm ons, in den bangen tijd
Van zielsverzoeking en van strijd;
Laat nooit den bozen vijand toe,
Dat hij ons enig hinder doe.

5
Behoed het ganse Christendom;
Geef dat in kruis Uw vreugd weerom;
Vertroost het neergebogen hart,
En heel in gunst der kranken smart.

6
O Vader, dat Uw liefd' ons blijk';
O Zoon, maak ons Uw beeld gelijk;
O Geest, zend Uwen troost ons neer;
Drie-enig God, U zij al d' eer.

gezang 135: 1, 2
1
Stilte over alle landen
in deze nacht.
Vouwen wij tezaam de handen
voor deze nacht.
Welke zonden wij bedreven,
wil ze, Here, ons vergeven.
God wil goede rust ons geven
in deze nacht.

2
Stilte over alle landen
in deze nacht.
Vouwen wij tezaam de handen
voor deze nacht.
God zal voor ons allen zorgen
tot het dagen van de morgen.
Veilig en bij Hem geborgen
zijn wij vannacht.


gezang 136: 1-4
1
Wees bij ons, wees ons een geleide
bij het verdwijnen van de dag.
Wij wachten U, begin en einde,
in wie ons leven rusten mag.

2
Als boze dromen ons belagen,
wij eenzaam vechten met onszelf,
laat niet de nacht dan angst aanjagen,
niet een verleden dat ons knelt.

3
U kennen wij als een bevrijder,
Gij hoort het mensenkind dat schreit.
Ook als de nacht valt, blijf ons leiden,
troost ons met uw barmhartigheid.

4
Geef ons elkaar tot licht en liefde,
waarmee het donker wordt weerstaan.
En zingend gaan wij door het duister
tezamen op uw morgen aan.

gezang 137: 1, 2
1
'k Wil U, o God, mijn dank betalen,
U prijzen in mijn avond lied.
Het zonlicht moge nederdalen,
maar Gij, mijn licht, begeeft mij niet.
Gij woudt mij met uw gunst omringen,
meer dan een vader zorgdet Gij,
Gij, milde bron van zegeningen:
zulk een ontfermer waart Gij mij.

2
Ik weet, aan wie ik mij vertrouwe,
al wisselen ook dag en nacht.
Ik ken de rots waarop ik bouwe:
hij feilt niet, die uw heil verwacht.
Ook aan de avond van mijn leven
breng ik, van zorg en strijden moe,
voor elke dag, mij hier gegeven,
U nog een dankbaar loflied toe.

gezang 138: 1-5
1
Heer laat het licht zijn om ons heen
o laat ons leven in het licht
verspreid dan in dit huis van steen
de glans van Uw Gezicht.

2
Want bij de aanvang van het jaar
staan wij beschroomd, met drempelvrees,
als Gij niet met ons meegaat, waar
de nieuwe dag verrees.

3
De wijsheid heeft haar huis gebouwd,
op zeven zuilen vastgezet,
God breekt het licht in zevenvoud
van rood naar violet.

4
Laat zo uw wijsheid zijn verdeeld,
een vlam, een kracht, een steunpilaar,
o God die ons het licht toespeelt,
veelkleurig, zonneklaar.

5
Dat wij bij uw geopend Woord
de weg vertrouwend verder gaan,
het Licht der wereld, Christus, spoort
ons tot de waarheid aan.


gezang 139: 1-6
1
Wij loven U, o God, wij prijzen uwen naam.
U, eeuwig Vader, U verheft al 't schepsel saam.
Zingt serafs, englen zingt, heft aan, gij machten, tronen,
Onafgebroken rijz' uw lied op hoge tonen.
Gij, driemaal heilig zijt G' o God der legerscharen,
Dat aard' en hemel steeds uw grootheid openbaren.

2
U looft d' apostelschaar in heerlijkheid, o Heer.
Profeten, martelaars vermelden daar uw eer.
Door heel uw kerk wordt steeds, daar boven, hier beneden,
in strijd en zegepraal, uw grote naam beleden.
Zij looft, o Vader, U, oneindig in vermogen,
onpeilbaar in verstand, onmeetbaar in meedogen.

3
U, Vader, U zij lof op een verhoogde toon.
Lof uwen eigenen, uw eengeboornen Zoon.
Lof uwen Geest, die ons ten Trooster is gegeven,
ten Leidsman op den weg naar 't eeuwig zalig leven.
U looft uw kerk alom, waar Gij die ook vergaarde,
U looft wat loven kan, in hemel en op aarde.

4
U, Christus, onze Heer, bekleed met majesteit,
U, 's Vaders eenge Zoon, zij lof in eeuwigheid.
Het mensdom lag in schuld en vloek voor God verloren.
Gij werdt, de mens tot heil, uit ene maagd geboren.
Gij hebt aan 't kruis voor ons de dood zijn macht ontnomen,
zo baandet G' ons de weg om weer tot God te komen.

5
Gij zit in heerlijkheid aan 's Vaders rechterhand,
totdat G' als Rechter eens de laatste vierschaar spant.
Laat ons in genen nood uw bijstand ons ontberen,
Gij kocht ons met uw bloed, blijf, Heiland, ons regeren,
blijf ons, uw erfenis, door uwe macht bewaren,
wil, met uw heilgen, ons voor uwen troon vergaren.

6
Wij zegenen, o Heer, uw goedheid al den dag.
Geef dat eeuw in eeuw uit, ons lied U loven mag.
Geef, dat wij bij uw komst onstraff'lijk wezen mogen.
Ontferm, ontferm U, Heer, toon ons uw mededogen.
Op U steunt onze hoop, o God van ons vertrouwen.
Zij worden nooit beschaamd, die op uw goedheid bouwen.

gezang 140: 1-3
1
Alle roem is uitgesloten
onverdiende zaligheen
heb ik van mijn God genoten,
'k roem in vrije gunst alleen!
Ja, eer ik nog was geboren,
eer Gods hand, die alles schiep,
iets uit niet tot aanzijn riep,
heeft zijn liefde mij verkoren:
God is liefd', o englenstem,
mensentong, verheerlijkt Hem!

2
Alzo lief had God de wereld,
dat Hij zijnen eigen Zoon
voor die afgevallen wereld
overgaf aan smaad en hoon.
Ja, toen wij nog zondaars waren,
schonk d'ontfermer ons gena,
stierf zijn Zoon op Golgotha,
stierf voor ons, die zondaars waren:
God is liefd', o englenstem,
mensentong, verheerlijkt Hem!

3
Dat heet grondelooz' ontferming,
dat genade, rijk en vrij!
God schenkt redding en bescherming,
Schenkt z'aan zondaars, schenkt z'aan mij.
Ja, wanneer mijn onvermogen,
en mijn diep bederf mij smart,
toont mij 't godlijk Vaderhart
zijn verlossend mededogen:
God is liefd', o englenstem,
mensentong, verheerlijkt Hem!

gezang 141: 1-3
1
Dankt, dankt nu allen God
met hart en mond en handen,
die grote dingen doet
hier en in alle landen,
die ons van kindsbeen aan,
ja, van de moederschoot,
zijn vaderlijke hand
en trouwe liefde bood. 

2
Die eeuwig rijke God
moog' ons reeds in dit leven
een vrij en vrolijk hart
en milde vrede geven
Die uit genade ons
behoudt te allen tijd,
is hier en overal
een helper die bevrijdt. 

3
Lof, eer en prijs zij God,
die troont in 't licht daarboven
Hem, Vader, Zoon en Geest
moet heel de schepping loven
Van Hem, de ene Heer,
gaf het verleden blijk,
het heden zingt zijn eer,
de toekomst is zijn rijk. 

gezang 142: 1-4
1
Een vaste burcht is onze God,
wie aanvalt zal Hij weren.
Bij Hem, het hooggelegen slot,
kan geen gevaar ons deren.
Steeds dreigt nog met wraak
Gods vijand, de draak.
Zijn wapentuig is
de tirannie en list:
hij toont zich heer en meester. 

2
Geen mensenkind kan hem verslaan;
't was gauw voor ons verloren,
als Hij niet in de bres zou staan,
de Held door God verkoren
Die Heiland, u weet
dat Hij Christus heet,
de Heer, groot in kracht,
staat boven elke macht:
Gods koninkrijk gaat komen. 

3
Als boze geesten in de lucht
ons leven hier belagen,
weest voor hun woede niet beducht:
voor ons komt vrede dagen.
Hoe satan zich weert,
boosaardig regeert,
zijn rijk wordt verstoord:
eens zal een enkel woord
hem in de afgrond storten. 

4
Het Woord - dat zal men laten staan
en niets daarbij bedenken.
Die zelf het Woord is, voert ons aan,
zijn Geest zal krachten schenken
Rooft men eer en goed
ja, vrouw, kind en bloed,
het baat satan niet:
God, die ons offer ziet,
doet ons zijn rijk beërven. 

gezang 143: 1-4
1
Een vaste burcht is onze God,
een bolwerk in gevaren.
Hij helpt en redt uit alle nood
die wij hier nu ervaren.
De vijand van weleer
gaat tegen ons te keer.
Zijn wapenrusting is
de gruwel van zijn list.
Geen kan hem evenaren. 

2
Wij hebben zelf geen tegenweer,
't gevecht was gauw verloren
Doch voor ons strijdt een sterke Heer,
tot redder uitverkoren.
Vraagt gij zijn naam? Weet dan
dat Christus is die Man,
de HERE Zebaoth,
Hij is de Zoon van God:
slechts Hij kan triomferen. 

3
Laat duizend duivels om ons staan,
belust om te verslinden,
geen vrees mag ons terneder slaan,
wij mogen het toch winnen.
De overste der aard',
brutaal en onvervaard,
hij overheerst ons niet,
behoudt geen rijksgebied:
één woord reeds kan hem binden. 

4
Het Woord - zij zullen 't laten staan,
wat zij ook ondernemen.
Hij gaat ons met zijn Geest vooraan,
Hij komt ons kracht verlenen.
Al staat de vijand klaar,
hoe groot ook het gevaar
voor leven, eer, gezin,
hij werft toch geen gewin:
wij erven 't rijk des HEREN. 

gezang 144: 1-7
1
Heer God, wij allen loven U
met engelen en machten nu.
Zij zingen in het hemelblauw
rondom uw troon zoals vanouds.

2
Zoals de zee het land begroet
in wisselzang van eb en vloed,
zo houden zij uit alle macht
de lofzang gaande dag en nacht.

3
Zij spelen voor Gods aangezicht
een heilig spel van klank en licht.
Zij gaan ter aarde uit, hun oor
geeft aan Gods stem altijd gehoor.

4
De zwarte engel van de nacht,
de vader van de jammerklacht,
die stenen geeft in plaats van brood,
hij voert de wereld naar de dood.

5
Zijn oogmerk is van het geloof
ons los te maken, blind en doof
voor Christus' woord, de tegengeest
is hij van oudsher al geweest.

6
Maar meer dan list en overmoed
is engeltrouw, de Heer behoedt
die onder zijn bescherming staan:
Gods kindren kunnen veilig gaan.

7
Aan God de Vader gloria,
aan Christus Lam van Golgota
en aan de Trooster alle eer.
Glorie aan God de ene Heer.


gezang 145: 1-4
1
Heer, onze God, hoe heerlijk is uw naam,
die U ons noemt door sterren, zon en maan.
Hemel en aarde spreken wijd en zijd,
tonen het wonder van uw heerlijkheid.

2
Heer, onze God, die aard' en hemel schiep,
zeeën en land met macht te voorschijn riep.
Wat zijn wij, mensen, dat U aan ons denkt
en ons uw heerlijkheid en luister schenkt?

3
U komt ons, Heer, in Christus tegemoet.
U geeft ons, Heer, verlossing door zijn bloed.
U roept ons, mensen, in uw heerlijkheid:
leven om Jezus' wil in eeuwigheid!

4
Daarom zal, Heer, ons lied een loflied zijn,
dat in ons zingt  met eindeloos refrein.
Prijzend uw liefde, heffen wij het aan:
Heer, onze God, hoe heerlijk is uw naam!

gezang 146: 1-3
1
Komt, laat ons vrolijk zingen
tot God die alles schiep;
die bloemen, vissen, vogels
uit niet tot leven riep;
met nevels als een sluier
de groene aarde tooit;
zijn dauw als vreugdeparels
over de velden strooit.

2
Die heuvels schiep en dalen 
waar Hij de aard' betrad; 
die zon en maan en sterren 
tot licht gaf op ons pad.
Looft Hem die ook de mensen 
tot vreugd geschapen heeft, 
en die ons onze schulden
om Jezus' wil vergeeft.

3
O God, die ons in Christus 
een machtig Vader zijt, 
verlos ons van het kwade, 
nu en in eeuwigheid.
Leer ons als kind'ren leven 
en spelen in uw hof
en met de eng'len zingen 
Uw glorie en uw lof.

gezang 147: 1-4
1
Maak muziek voor God de Vader
in de ruimte van de tijd,
Die in Christus ons bewaarde,
door Zijn Geest ons heeft geleid.
Met de hemel als een koepel
Als een klankbord van de Heer,
Komt het loflied als geroepen
Stijgt het op en daalt het neer.
Dank aan God die zetelt op de troon
Glorie aan het Lam, de Mensenzoon.

2
Als een wolk die veertig jaren
mensen voorging op het pad,
zo laat zich de Heer ervaren,
zo heeft Hij ons liefgehad,
als een schaduw in de hitte,
als een vuurgloed in de kou.
Hij geleidt ons naar de witte
poorten in de stad van goud.
Dank aan God die zetelt op de troon
Glorie aan het Lam, de Mensenzoon.

3
Heer, zolang wij ademhalen
zingen wij U tegemoet
tot het klinkt in alle talen
in een niet te tellen stoet.
Komende van alle kanten
- tel de sterren, Abraham -
brengen wij in witte mantels
lof aan God en aan het Lam.
Dank aan God die zetelt op de troon
Glorie aan het Lam, de Mensenzoon.

4
Heer, blijf bij ons als tevoren,
in uw licht zien wij elkaar
en bezingen wij uw glorie
als de sterren jaar na jaar.
Wijs ons wat wij niet aanschouwen
en behoed ons voor de val.
Wij gaan verder in vertrouwen
dat de Heer ons leiden zal.
Dank aan God die zetelt op de troon
Glorie aan het Lam, de Mensenzoon.

gezang 148: 1-4
1
Zie de zon, zie de maan,
zie de sterren in hun baan,
sterren ontelbaar, overal van daan.
Onvoorstelbaar wonderlijk gedaan.
Heer, hoe heerlijk is uw Naam!

2
Hoor de zee, hoor de wind,
hoor de regen als hij zingt,
druppels ontelbaar, in de oceaan.
Onvoorstelbaar wonderlijk gedaan.
Heer, hoe heerlijk is uw Naam!

3
Ruik een bloem, ruik een vrucht,
ruik de geuren in de lucht,
geuren ontelbaar, zweven af en aan.
Onvoorstelbaar wonderlijk gedaan.
Heer, hoe heerlijk is uw Naam!

4
Voel je hart, voel je huid,
voel je adem als je fluit.
Mensen ontelbaar, overal vandaan.
Onvoorstelbaar wonderlijk gedaan.
Heer, hoe heerlijk is uw Naam!
Zie ik de zon, de sterren en de maan
wat een wonder dat ik mag bestaan!
Heer, hoe heerlijk is uw Naam!
Heer, hoe heerlijk is uw Naam!

gezang 149: 1
1
Zie ik sterren aan de hemel staan,
aan de donkerblauwe lucht de maan,
Is het of de nacht mij noemt de naam
van een machtig God.
Zie ik 's morgens weer de zon opgaan,
op het veld de bloemen opengaan,
is het of de dag mij noemt de naam
van een machtig God.
Deze God die aard' en hemel schiep,
is dezelfde God die mij eens riep
uit het duister tot zijn heerlijk licht,
zodat ik elke dag Hem Vader noemen mag en
die zijn liefde in mij openbaart,
mij rechtvaardig in zijn Zoon verklaart,
elke dag mij in zijn hand bewaart:
hoe groot is God voor mij. 

gezang 150: 1-4
1
Heer Jezus, duizend vragen,
te veel om mee te dragen:
waarheen, waarom, waartoe?
Kunt Gij geen antwoord geven?
O God, dit is geen leven,
wij worden zoveel vragen moe.

2
Hoe kan een mens geloven
dat iemand hoort, daarboven,
dat Eén ons zeker ziet,
dat die ons zal bevrijden
van lasten en van lijden
wil Hij of kan Hij dat dan niet?

3
Wie kan ooit zeker weten
dat God niet wil vergeten
het land, de zee, de zon,
de mensen niet zal haten,
niet eenmaal los zal laten
het werk dat eens zijn hand begon?

4
Heer Jezus, al die vragen,
Gij hebt ze meegedragen,
die last, was dÃ¡t uw kruis?
Dat Gij de schuld verzoende
geeft ons geduld voldoende:
het laatste antwoord wacht ons thuis.

gezang 151: 1-4
1
Wanneer ik zoek naar woorden
en niets dan stilte vind,
dan weet ik: Heer, Gij hoorde
één stem: uw eigen kind.
Uw adem wekt mijn leven,
uw liefde kleurt mijn bloed;
mijn stilte is vergeven,
mijn zwijgen keurt Gij goed.

2
Wanneer ik zoek naar zinnen
en bid om een gebed,
niet weet hoe te beginnen,
niet spreek, in stil verzet,
dan roep ik mij te binnen uw stem,
o Christus Gij, Gij zult eens
overwinnen de tegenstem in mij.

3
Wanneer ik zoek te zeggen
al wat er in mij leeft,
maar zich niet uit laat leggen
en zich niet open geeft,
dan ben ik al gevonden
voordat ik U niet vind;
dan bidt met duizend monden
de Geest, vol vuur en wind.

4
Wanneer ik zoek naar woorden
is uw Woord mij genoeg;
dat Woord, dat wij eens hoorden,
dat Woord, dat mij al droeg,
dat zal mij blijven dragen
mij maakt geen stilte bang;
slechts dit wilt Gij mij vragen:
dat ik naar U verlang.

gezang 152: 1-4
1
Wat brengt een mens het zwoegen op?
Een hand gevuld met lucht.
Niets kan hij doen, dat blijvend is.
Hij zoekt geluk en vindt gemis.
en nooit komt hij tot rust.

2
Gods gang lijkt ondoorgrondelijk,
een duister zinsverband.
A1 blijven duizend vragen staan
en klagen wij de hemel aan,
wij leven uit zijn hand.

3
God heeft de tijden vastgesteld
en alles heeft zijn uur.
Geniet van wie uw nachten deelt,
beproef wat tong en zinnen streelt
zolang de zomer duurt.

4
Het levenslicht verduistert snel;
God blijft de klare bron.
Door 't wankel dak boven ons hoofd
melden de sterren: Hij belooft
iets nieuws onder de zon.

gezang 153: 1-4
1
Zoals een arm, vertroostend om mij heen,
zo teder ligt uw liefde om mijn leven.
Ben ik soms moe en moederziel alleen
op smalle paden en langs steile wegen
en is mijn hart zo hard gelijk een steen,
Gij streelt mij zacht uw vingers zijn een zegen.

2
Zoals een arm, een uitgestoken hand,
zoals het licht dat glimlacht in de bomen,
zoals een wolkbreuk boven dorstig land,
zo zijt Gij menigmaal tot mij gekomen,
als ik door nacht en ontij overmand
niets anders zag dan doden in mijn dromen.

3
Zoals een klauw, een ijzersterke tang,
zo is de angst: ijskoud en ongenadig,
een beest, een geest, een spookbeeld nachtenlang.
Hoe anders Gij!o God, hoe warm,
weldadig zegt mij uw stem: Mijn kind, wees maar niet bang;
als Ik het wil, is zelfs de dood genadig!

4
Zoals een arm, zo vriendelijk en zacht
hebt Gij uw liefde om mij heen geslagen;
altijd als ik geen morgen meer verwacht
vraagt Gij vandaag het nog met U te wagen.
Mijn God, al moet ik door de langste nacht,
Gij zult mij slapend in uw armen dragen!

gezang 154: 1-4
1
Ach, wat moet ik toch beginnen
nu ik steeds weer zonden doe.
Mijn geweten maakt me moe,
brengt mij steeds mijn schuld te binnen.
Er is hulp in deze strijd
dankzij Jezus, Hij bevrijdt.

2
Want ik heb in doen en laten
vaak de Here diep gegriefd.
Toch heeft Hij een zondaar lief.
Dankzij hemelse genade
sterft het helse zelfverwijt,
dankzij Jezus, Hij bevrijdt.

3
Heer, Gij wekt een mens tot leven
en Gij trekt hem tot uw licht.
Niet meer bang voor het gericht
sterven wij - door dood omgeven,
leven wij - de dood ten spijt,
dankzij Jezus, Hij bevrijdt.

4
Kom, vertrouw het woord van Jezus,
opgejaagden in de nood,
uitgedaagden tot de dood.
Glansrijk is zijn gunst bewezen:
heil voor tijd en eeuwigheid
dankzij Jezus, Hij bevrijdt.


gezang 155: 1-5
1
God, enkel licht,
voor wiens gezicht
niets zuiver wordt bevonden,
ziet ons bevlekt,
met schuld bedekt,
misvormd door duizend zonden.

2
Der sterren pracht
is bij Hem nacht,
hoe hel zij schittren mogen;
en wij, belaan
met euveldaan,
wat zijn wij in zijn ogen?

3
Heer, waar dan heen?
Tot U alleen!
Gij zult ons niet verstoten;
uw eigen Zoon
heeft tot uw troon
de weg ons weer ontsloten.

4
Ja, amen! Ja,
op Golgota
stierf Hij voor onze zonden,
en door zijn bloed
wordt ons gemoed
gereinigd van de zonden.

5
Wil, U ter eer,
steeds meer en meer
't geloof in ons versterken!
Dan zullen wij,
gereed en blij,
uit liefde 't goede werken.

gezang 156: 1-4
1
Heer, ik kom tot U,
Hoor naar mijn gebed,
Vergeef mijn zonden nu
en reinig mijn hart.

2
Met Uw liefde, Heer,
Kom mij tegemoet,
Nu ik mij tot U keer
en maak alles goed.

3
Zie mij voor U staan,
zondig en onrein.
O, Jezus raak mij aan,
van U wil ik zijn.

4
Jezus, op Uw woord
vestig ik mijn hoop:
U leeft en U verhoort
mijn bede tot U.


gezang 157: 1-4
1
Vader vol van vrees en schaamte, buigen wij voor U.
Heel Uw werk door ons vertreden, klaagt ons mensheid aan bij U.

2
Heer ontferm U over ons, die schuldig voor U staan.
U bent onze God en Redder, neem ons in Uw Liefde aan.

3
Vader in dit uur der waarheid, keren w' ons tot U
O vergeef ons, Heer herstel ons, maak ons hart en leven nieuw

4
Vul ons met uw Heil'ge Geest, geef
vuur en kracht steeds weer
Ieder zal uw macht aanschouwen
dat wij Uw naam verhogen Heer,
dat wij Uw naam verhogen Heer.

gezang 158: 1
1
Als een hert dat verlangt naar water
zo verlangt mijn ziel naar U.
U alleen kunt mijn hart vervullen,
mijn aanbidding is voor U.
U alleen bent mijn kracht, mijn schild.
Aan U alleen geef ik mij geheel.
U alleen kunt mijn hart vervullen,
mijn aanbidding is voor U.

gezang 159: 1-3
1
God die alles maakte,
de lucht en 't zonlicht blij,
de hemel, zee en aarde,
zorgt ook voor mij.

2
God die 't gras gemaakt heeft,
de bloemen in de wei,
de bomen, vruchten, vogels,
zorgt ook voor mij.

3
God die alles maakte,
de maan, de sterrenrij,
als duist're wolken komen,
zorgt steeds voor mij.


gezang 160: 1, 2
1
Groot is uw trouw, o Heer,
mijn God en Vader.
Er is geen schaduw van omkeer bij U.
Ben ik ontrouw, Gij blijft immer Dezelfde
die Gij steeds waart,
dat bewijst Gij ook nu.
Refrein:
Groot is uw trouw, o Heer,
groot is uw trouw, o Heer,
iedere morgen aan mij weer betoond.
Al wat ik nodig had, hebt Gij gegeven.
Groot is uw trouw, o Heer,
aan mij betoond.

2
Gij geeft ons vrede, vergeving van zonden,
en uw nabijheid, die sterkt en die leidt:
Kracht voor vandaag,
blijde hoop voor de toekomst.
Gij geeft het leven tot in eeuwigheid.
Refrein:
Groot is uw trouw, o Heer,
groot is uw trouw, o Heer,
iedere morgen aan mij weer betoond.
Al wat ik nodig had, hebt Gij gegeven.
Groot is uw trouw, o Heer,
aan mij betoond.


gezang 161: 1-4
1
Heer, U bent mijn leven, de grond waarop ik sta. 
Heer, U bent mijn weg, de waarheid die mij leidt. 
Uw woord is het pad, de weg waarop ik ga, 
zolang U mij adem geeft, zolang als ik besta. 
Ik zal niet meer vrezen, want U bent bij mij. 
Heer, ik bid U, blijf mij nabij.

2
'k Geloof in U, Heer Jezus, geboren uit de maagd, 
eeuw'ge Zoon van God, die mens werd zoals wij. 
U die stierf uit liefde, leeft nu onder ons: 
één met God de Vader en verenigd met uw volk; 
tot de dag gekomen is van uw wederkomst, 
dan brengt U ons thuis in Gods rijk.


3
Heer, U bent mijn kracht, de Rots waarop ik bouw.
Heer, U bent mijn waarheid, de vrede van mijn hart.
En niets in dit leven zal ons scheiden, Heer;
zo weet ik mij veilig, want uw hand laat mij nooit los.
Van wat ik misdaan heb, heeft U mij bevrijd
en in uw vergeving leef ik nu.

4
Vader van het leven, ik geloof in U.
Jezus, de Verlosser, wij hopen steeds op U.
Kom hier in ons midden, Geest van liefd' en kracht,
U die via duizend wegen ons hier samen bracht;
en op duizend wegen zendt U ons weer uit,
om het zaad te zijn van Gods rijk.


gezang 162: 1-4
1
'k Heb geloofd en daarom zing ik,
daarom zing ik van gena.
Van ontferming en verlossing,
door het bloed van Golgotha.
Daarom zing ik U, die stervend
alles, alles hebt volbracht.
Lam Gods, dat de zonden wegneemt,
Lam van God, voor ons geslacht.

2
'k Heb geloofd, en daarom hoger
hoger dan Kalvarie's top,
zie ik boven lucht en wolken,
hogepriester, tot U op.
Die in 's hemels tabernakel
voor Gods aanschijn t'allen tijd
als het hoofd van zijn gemeente
strijdend bidt en biddend strijdt.

3
'k Heb geloofd in U, wie d'aarde 
met haar doornen heeft gekroond, 
maar die nu, gekroond met ere, 
aan Gods rechterzijde troont. 
U, aan wiens doorboorde voeten, 
eenmaal in het gans heelal,
Heer, daarboven, hier beneden,
alle knie zich buigen zal.

4
Ja, 'k geloof en daarom zing ik,
daarom zing ik U ter eer,
's werelds Heiland, Hogepriester,
aller heren Opperheer!
Zoon van God en Zoon des mensen,
o, kom spoedig in uw kracht,
op des hemels wolken weder!
Kom, Heer Jezus, kom, ik wacht.


gezang 163: 1-3
1
Ik bouw op U, mijn Schild en mijn Verlosser.
Niet eenzaam ga ik op de vijand aan.
Sterk in uw kracht, gerust in uw bescherming.
Ik bouw op U, en ga in uwe naam.
Sterk in uw kracht, gerust in uw bescherming.
Ik bouw op U en ga in uwe naam.

2
Gelovend ga ik, eigen zwakheid voelend.
En telkens meer moet ik uw kracht verstaan.
Toch rijst in mij een lied van overwinning.
Ik bouw op U en ga in uwe naam.     (2x)

3
Ik bouw op U, mijn Schild en mijn Verlosser.
Gij voert de strijd, de huld' is u gewijd.
In 't laatste uur zal 'k zegevierend ingaan
in rust met U die mij hebt voortgeleid. (2x)


gezang 164: 1
1
Jezus vol liefde, u wilt ons leiden,
Wij prijzen U als onze Heer.
Kom met uw kracht, o Heer
en vul ons tot uw eer,
kom tot uw doel met ieder van ons.
Maak ons een volk, Heer, heilig en rein,
dat U, Heer, volkomen
steeds toegewijd zal zijn.

gezang 165: 1
1
Machtig God, sterke Rots,
U alleen bent waardig.
Aard' en hemel prijzen U,
glorie voor Uw naam.
Lam van God, hoogste Heer,
heilig en rechtvaardig,
stralend licht, morgenster,
niemand is als U.
Prijst de Vader, prijst de Zoon,
prijst de Geest die in ons woont,
prijst de Koning der heerlijkheid,
prijst Hem tot in eeuwigheid.

gezang 166: 1-4
1
Op bergen en in dalen
en overal is God!
Waar wij ook immer dwalen
of toeven, daar is God!
Waar mijn gedachten zweven,
of stijgen daar is God!
Omlaag en hoog verheven,
ja, overal is God!

2
Zijn trouwe Vaderogen
Zien alles van nabij!
Wie steunt op zijn vermogen,
Die dekt en zegent Hij!
Hij hoort de jonge raven,
Bekleed met gras het dal,
Heeft voor elk schepsel gaven,
Ja, zorgt voor 't gans heelal!

3
Gij, aardrijks bont gewemel,
al wat in't water leeft,
of onder zijnen hemel
hoog in het luchtruim zweeft,
gij, alle zijne werken,
ontdekt, bij dag en nacht,
in 't voeden, hoeden, sterken
de goedheid zijner macht.

4
Roem, christen, aan mijn linker-
en rechterzijd' is God!
Waar 'k macht'loos nederzinke
of bitter lijd', is God!
Waar trouwe vriendenhanden
niet redden, daar is God!
In dood en doodse banden,
ja, overal is God.

gezang 167: 1-3
1
Samen in de naam van Jezus
heffen wij een loflied aan,
want de Geest spreekt alle talen
en doet ons elkaar verstaan.
Samen bidden, samen zoeken
naar het plan van onze Heer.
Samen zingen en getuigen,
samen leven tot zijn eer.

2
Heel de wereld moet het weten
dat God niet veranderd is.
En zijn liefde als een lichtstraal
doordringt in de duisternis.
't Werk van God is niet te keren
omdat Hij er over waakt,
en de Geest doorbreekt de grenzen
die door mensen zijn gemaakt.

3
Prijst de Heer, de weg is open
naar de Vader, naar elkaar.
Jezus Christus, Triomfator,
mijn Verlosser, Middelaar.
Vader, met geheven handen
breng ik U mijn dank en eer.
't Is uw Geest die mij doet zeggen:
Jezus Christus is de Heer!


gezang 168: 1
1
'k Stel mijn vertrouwen
op de Heer, mijn God.
Want in zijn hand
ligt heel mijn levenslot.
Hem heb ik lief,
zijn vrede woont in mij.
'k Zie naar Hem op en 'k weet:
Hij is mij steeds nabij.


gezang 169: 1-5
1
Van God nooit losgekomen
ben ik; Hij nam mijn hand
en voerde mij in dromen
naar het beloofde land.
Hoe hemels dit be drijf:
de avond raakt de morgen,
Gods hand raakt aan mijn zorgen,
waar ik ook maar verblijf.

2
Op U kan ik vertrouwen
in moeitevolle tijd,
ook zonder te aanschouwen,
hier in voorlopigheid.
Gij keert het leed,
ik kan met heel mijn zoekend leven
aan U mij overgeven
en aan uw reddingsplan.

3
Genade is verschenen
nu God aan mensen denkt,
de grote hulpverlener
die Jezus Christus schenkt,
zijn langbeloofde Zoon
door wie Hij blinden, doven, verlost,
o Heer, wij loven U in uw hemeltroon.

4
De groten van de aarde,
zij vallen in het niet
bij Christus' openbaring
wanneer elk oog Hem ziet.
En dit geheim is groot:
het kerkhof hier beneden
bloeit als de hof van Eden,
God wekt ons uit de dood.

5
Zo wil het God de Vader
die ons geschapen heeft
en door zijn Zoon genade
in overvloed ons geeft.
Geloof is het bewijs
van ongeziene dingen.
O Geest, voer ons daarbinnen.
God zij lof, eer en prijs!

gezang 170: 1-4
1
Vaste rots van mijn behoud,
als de zonde mij benauwt,
laat mij steunen op uw trouw,
laat mij rusten in uw schauw,
waar het bloed door u gestort,
mij de bron des levens wordt.

2
Jezus, niet mijn eigen kracht,
niet het werk door mij volbracht,
niet het offer dat ik breng,
niet de tranen die ik pleng,
schoon ik ganse nachten ween,
kunnen redden, Gij alleen.

3
Zie, ik breng voor mijn behoud
U geen wierook, mirr' of goud;
moede kom ik, arm en naakt,
tot de God, die zalig maakt,
die de arme kleedt en voedt,
die de zondaar leven doet.

4
Eenmaal als de stonde slaat,
dat dit lichaam sterven gaat,
als mijn ziel uit d' aardse woon
opklimt tot des rechters troon,-
Rots der eeuwen, in uw schoot
berg mijn ziele voor de dood.


gezang 171: 1-3
1
Wees stil voor het aangezicht van God,
want heilig is de Heer.
Aanbid Hem met eerbied en ontzag,
en kniel nu voor Hem neer,
die zelf geen zonde kent
en ons genade schenkt.
Wees stil voor het aangezicht van God,
want heilig is de Heer.

2
Wees stil, want de heerlijkheid van God
omgeeft ons in dit uur.
Wij staan nu op heilige grond,
waar Hij verschijnt met vuur.
Een eeuwigdurend licht
straalt van zijn aangezicht.
Wees stil, want de heerlijkheid van God
omgeeft ons in dit uur.

3
Wees stil, want de kracht van onze God
daalt neer op dit moment.
De kracht van de God die vergeeft
en ons genezing brengt.
Niets is onmogelijk
voor wie gelooft in Hem.
Wees stil, want de kracht van onze God
daalt neer op dit moment.

gezang 172: 1-4
1
Wij zingen God ter ere
in grote dankbaarheid
daar Hij ons leven leidt
en weet wat wij ontberen.
Hij maakte ons genegen
te zorgen voor elkaar.
Zo zien wij jaar na jaar
zijn goedheid en zijn zegen.

2
Al krimpen mijn gedachten
en raak ik woorden kwijt,
verlies ik taal en tijd,
uw woord is levenskrachtig.
Er zijn herinneringen,
uw hartslag in mijn oor,
als ik uw klanken hoor
en psalmen mee kan zingen.

3
O Christus, man van smarten,
herhaal in ons gemis
dat er verwachting is.
Wij hopen zo van harte
eens recht van lijf en leden
te lopen in uw licht.
Met jeugd en vergezicht
zult Gij ons nieuw bekleden.

4
In geven en ontvangen
is ons de Heer nabij.
Van hand tot hand geeft Hij
de zorg die wij verlangen.
Nu loven wij U, Here,
die onze handen vult
met lijden en geduld;
Gij brengt uw werk tot ere.

gezang 173: 1-4
1
Zoals een bloem zijn kelk heft naar de zon,
een boom zijn armen uitbreidt naar de hemel,
ja zelfs het zaad, diep in de akker grond,
zoekt naar het licht en opstaat om te leven,
zo zoekt ons hart naar U, o eeuwig Licht,
zo taalt ons lied naar U, o God van vrede.

2
Lof zij uw Naam die oplicht in de nacht,
uw luister staat geschreven in de sterren,
zo hoog van eer, een uitstraling zo zacht,
taal van genegenheid, tijding van verre.
Wij zien verwonderd naar de stille pracht,
zou ooit een mens die heerlijkheid verwerven?

3
In sierlijk schrift, hoog aan de hemeltrans,
hebt Gij de nacht uw signatuur gegeven.
Wij zijn geschreven met dezelfde hand,
dezelfde gratie wekt ook ons tot leven.
De Morgenster, zozeer aan U verwant,
Hij heeft het uur der duisternis verdreven.

4
God van ons hart, Gij die ons zingen doet,
uw mensen zijn wij, maaksel van uw handen,
uw adem geeft ons innigheid en gloed,
o leid ons uit het huis van schad' en schande.
Gij schenkt de sterveling een vergezicht,
uw stad van licht daalt neer over de landen.

gezang 174: 1-3
1
Zo vriendelijk en veilig als het licht
zo als een mantel om mij heen geslagen
zo is Mijn God, ik zoek Zijn aangezicht
ik roep Zijn naam, bestorm Hem met mijn vragen,
dat Hij mij maakt, dat Hij mijn wezen richt.
Wil mij behoeden en op handen dragen.

2
Want waar ben ik, als Gij niet wijd en zijd
waakt over mij en over al mijn gangen.
Wie zou ik worden, waart Gij niet bereid
om, als ik val, mij telkens op te vangen.
Ik leef niet echt, als Gij niet met mij zijt.
Ik moet in lief en leed naar U verlangen.

3
Spreek Gij het woord dat mij vertroosting geeft,
dat mij bevrijdt en opneemt in uw vrede.
Ontsteek die vreugde die geen einde heeft,
wil alle liefde aan uw mens besteden.
Wees Gij vandaag mijn brood, zowaar Gij leeft
Gij zijt toch zelf de ziel van mijn gebeden.

gezang 175
--lied niet beschikbaar--

gezang 176: 1-13
1
Gedenk, o volk, met heilig beven,
hoe God, met majesteit bekleed,
zijn wet op Horeb heeft gegeven
en zijn Tien Woorden horen deed:

2
Ik ben de Heer, die als uw Koning
u uit Egypte heb geleid.
Ik riep u uit uw slavenwoning, 
mijn sterke arm heeft u bevrijd.

3
Geef nooit mijn eer aan andre goden.
Leef heilig voor mijn aangezicht. 
Vertrouw op Mij in al uw noden, 
uw hart alleen op Mij gericht.

4
Voor beeldendienst zult gij u wachten, 
Ik duld geen eigenwilligheid.
Ik straf dat kwaad in de geslachten,
maar zegen uw gehoorzaamheid.

5
Gij zult van God niet ijdel spreken, 
Gebruik zijn naam in heiligheid. 
Onheilig zweren zal Hij wreken. 
Welzalig wie de Heer belijdt.

6
Gedenk bij 't werk, u opgedragen, 
de sabbat, aan de Heer gewijd: 
God schiep de wereld in zes dagen 
en heeft Zich in zijn werk verblijd.

7
Gij zult uw ouders eer betonen, 
opdat uw Heer, die eeuwig leeft, 
u vele dagen zal doen wonen
in 't land dat Hij, uw God, u geeft.

8
Gij zult niet doodslaan en niet haten
de mens, die God geschapen heeft.
Nooit mag de liefde u verlaten.
Doe goed aan hem die naast u leeft.

9
Gij zult het huwlijk niet verbreken. 
Leef niet onkuis, maar houd u rein. 
Wees ingetogen in uw spreken. 
Gij zult de HERE heilig zijn.

10
Gij zult bedrog noch diefstal plegen, 
mijn is het zilver en het goud. 
Beheer 't bezit, door u verkregen, 
voor Hem die u dat toevertrouwt.

11
Gij zult geen vals getuignis spreken, 
weer van uw naaste smaad en leed. 
God zal de lage laster wreken,
zijn toorn treft hem die leugens smeedt.

12
Uw hart zal nimmer iets begeren 
van al wat van uw naaste is.
Al Gods geboden zult gij eren 
en houden zijn getuigenis.

13
Geef dat wij trouw uw wet betrachten. 
Gedenk ons in barmhartigheid.
Schenk ons in Christus nieuwe krachten 
tot liefdedienst uit dankbaarheid.

gezang 177: 1, 2
1
Hoor, trouwe Vader, ons gebed,
zie op uw Zoon,
want Hij verliet de hemeltroon
om onze straf te dragen.
Wij bidden: schenk ons hier uw Geest
die schijnen doet
uw Woord, een lamp voor onze voet,
het licht voor alle dagen.
Geef aan uw knecht vrijmoedigheid
om naar uw wil te preken
en laat hem, door uw hand geleid,
de volle waarheid spreken,
rust hem zo toe, dat hij ons weidt
en niets ons zal ontbreken. 

2
Drieënig God, genadig Vorst,
U die ons ziet
en luistert naar gebed en lied,
kom ons verstand verlichten
Geef ons ook inzicht in uw Woord,
een open oor,
een hart dat graag uw wetten hoort,
om zich ernaar te richten.
Verkondig Hem die overwon
en satan kwam onttronen;
schenk levend water uit uw bron
dat helder toe komt stromen, -
laat blinkend als de zomerzon
uw boodschap tot ons komen 

gezang 178: 1-5
1
U, Vader van het licht, U prijzen wij:
betrouwbaar is Uw Woord, Uw lichtend spreken,
Een glans op onze weg, een hemelteken, 
want in Uw Woord bent U ons zeer nabij.

2
U, Vader van het Woord, U vragen wij:
geef inzicht en verstand, wil ons verlichten
en, laat uw Geest zijn sprekend werk verrichten,
want door zijn stem komt U ons zeer nabij.

3
U, Vader, Zoon en Geest, belijden wij:
wij gaan hoogmoedig onze eigen wegen.
Maar doe ons buigen, Vader, houd ons tegen.
Beheers ons door uw Woord, dan zijn wij vrij.

4
U, Vader van uw volk, U danken wij:
de eeuwen door bond U uw kind'ren samen,
U deed uw kerk uw ware Woord beamen.
In haar belijden klonk uw heerschappij.

5
U, Vader, Hemelvorst, U bidden wij:
ontsluit uw Woord, bevestig ons vertrouwen.
Bekeer wie dwaalt, wil onze eendracht bouwen
- tot dienst aan U, bevrijd van slavernij.

gezang 179a: 1
1
allen:
Ik geloof in God de Vader, de Almachtige, 
Schepper des hemels en der aarde. 
mannen:
En in Jezus Christus, zijnen eniggeboren Zoon, 
onze Here; 
die ontvangen is van de Heilge Geest, 
vrouwen:
geboren uit de maagd Maria; 
die geleden heeft onder Pontius Pilatus, 
is gekruisigd, gestorven en begraven, 
mannen:
nedergedaald ter helle; 
ten derde dage wederom opgestaan 
van de doden; 
vrouwen:
opgevaren ten hemel, 
zittende ter rechterhand Gods, 
des almachtigen Vaders; 
vanwaar Hij komen zal om te oordelen 
de levenden en de doden. 
mannen:
Ik geloof in de Heilige Geest. 
Ik geloof ene heilige, algemene, christelijke kerk, 
de gemeenschap der heiligen; 
vrouwen:
vergeving der zonden; 
wederopstanding des vlezes; 
en een eeuwig leven. 
allen:
Amen, Amen, Amen.

gezang 179b: 1
1
Ik geloof in God de Vader, de Almachtige, 
Schepper van de hemel en de aarde. 
En in Jezus Christus, zijn eniggeboren Zoon, 
onze Here; 
die ontvangen is van de Heilige Geest, 
geboren uit de maagd Maria; 
die geleden heeft onder Pontius Pilatus, 
is gekruisigd, gestorven en begraven, 
neergedaald in de hel; 
op de derde dag opgestaan 
uit de doden; 
opgevaren naar de hemel, 
en zit aan de rechterhand van God, 
de almachtige Vader; 
vandaar zal Hij komen om te oordelen 
de levenden en de doden. 
Ik geloof in de Heilige Geest. 
Ik geloof een heilige, algemene, christelijke kerk, 
de gemeenschap der heiligen; vergeving van de zonden; 
opstanding van het vlees; 
en een eeuwig leven. 
Amen