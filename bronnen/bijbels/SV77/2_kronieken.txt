
=Sálomo offert te Gibeon
#1
1En Sálomo, de zoon van David, werd versterkt in zijn koninkrijk, want de Heere, zijn God, was met hem, en maakte hem ten zeerste groot.
2En Sálomo sprak tot het ganse Israël, tot de oversten van duizend en van honderd, en tot de richters, en tot alle vorsten in gans Israël, de hoofden der vaderen;
3En zij gingen heen, Sálomo en de ganse gemeente met hem, naar de hoogte, die te Gíbeon was; want daar was de tent der samenkomst Gods, die Mozes, de knecht des Heeren, in de woestijn gemaakt had.
4(Maar de ark Gods had David van Kirjath-Jeárim opgebracht, naar de plaats, die David voor haar bereid had; want hij had voor haar een tent te Jeruzalem gespannen.)
5Ook was het koperen altaar, dat Bezáleël, de zoon van Uri, de zoon van Hur, gemaakt had, aldaar voor de tabernakel des Heeren; Sálomo nu en de gemeente bezochten dat.
6En Sálomo offerde daar, voor het aangezicht des Heeren, op het koperen altaar, dat aan de tent der samenkomst was; en hij offerde daarop duizend brandoffers.
7In diezelfde nacht verscheen God aan Sálomo; en Hij zeide tot hem: Begeer, wat Ik u geven zal.
8En Sálomo zeide tot God: Gij hebt aan mijn vader David grote weldadigheid gedaan; en Gij hebt mij koning gemaakt in zijn plaats;
9Nu, Heere God, laat Uw woord waar worden, gedaan aan mijn vader David; want Gij hebt mij koning gemaakt over een volk, menigvuldig als het stof der aarde;
10Geef mij nu wijsheid en wetenschap, dat ik voor het aangezicht van dit volk uitga en inga; want wie zou dit Uw groot volk kunnen richten?
11Toen zeide God tot Sálomo: Daarom, dat dit in uw hart geweest is, en gij niet begeerd hebt rijkdom, goederen, noch eer, noch de ziel van uw haters, noch ook vele dagen begeerd hebt; maar wijsheid en wetenschap voor u begeerd hebt, opdat gij Mijn volk mocht richten, waarover Ik u koning gemaakt heb;
12De wijsheid, en de wetenschap is u gegeven; daartoe zal Ik u rijkdom, en goederen, en eer geven, zoals geen koningen, die vóór u geweest zijn, gehad hebben, en na u zal dergelijke niet zijn.
13Alzo kwam Sálomo te Jeruzalem, van de hoogte, die te Gíbeon is, van voor de tent der samenkomst; en hij regeerde over Israël.
14En Sálomo vergaderde wagens en ruiters, zodat hij duizend vierhonderd wagens, en twaalf duizend ruiters had; en hij legde ze in de wagensteden, en bij de koning te Jeruzalem.
15En de koning maakte het zilver en het goud in Jeruzalem te zijn als stenen, en de cederen maakte hij te zijn als wilde vijgebomen, die in de laagten zijn, in menigte.
16En het uitbrengen der paarden was hetgeen Sálomo uit Egypte had; en aangaande het linnen garen, de kooplieden van de koning namen het linnen garen voor de prijs.
17En zij brachten op, en voerden een wagen uit van Egypte voor zeshonderd sikkels zilver, en een paard voor eenhonderd vijftig; en alzo voerden zij die door hun hand uit, voor alle koningen der Hethieten, en voor de koningen van Syrië.
=Overeenkomst van Sálomo met Huram voor de tempelbouw
#2
1Sálomo nu dacht voor de Naam des Heeren een huis te bouwen, en een huis voor zijn koninkrijk.
2En Sálomo telde zeventig duizend lastdragende mannen, en tachtig duizend mannen, die houwen zouden in het gebergte; alsook drie duizend zeshonderd opzieners over hen.
3En Sálomo zond tot Huram, de koning van Tyrus, zeggende: Zoals gij met mijn vader David gedaan hebt, en hebt hem ceders gezonden, om voor hem een huis te bouwen, om daarin te wonen, doe zo ook met mij.
4Zie, ik zal een huis voor de Naam van de Heere, mijn God, bouwen, om Hem te heiligen, om reukwerk der welriekende specerijen voor Zijn aangezicht aan te steken, en voor de toerichting van het gedurige brood, en voor de brandoffers des morgens en des avonds, op de sabbatten, en op de nieuwe maanden, en op de gezette hoogtijden van de Heere, onze God; hetwelk voor eeuwig is in Israël.
5En het huis, dat ik zal bouwen, zal groot zijn; want onze God is groter dan alle goden.
6Doch wie zou de kracht hebben, om voor Hem een huis te bouwen, daar de hemelen, ja, de hemel der hemelen, Hem niet bevatten zouden? En wie ben ik, dat ik voor Hem een huis zou bouwen, ten ware om reukwerk voor Zijn aangezicht aan te steken?
7Zo zend mij nu een wijze man, om te werken in goud, en in zilver, en in koper, en in ijzer, en in purper, en karmozijn, en hemelsblauw, en die weet graveersels te graveren, met de wijzen, die bij mij zijn in Juda en in Jeruzalem, die mijn vader David beschikt heeft.
8Zend mij ook ceders, dennen, en algummimhout uit Libanon; want ik weet, dat uw knechten het hout van Libanon weten te houwen; en zie, mijn knechten zullen met uw knechten zijn.
9En dat om mij hout in menigte te bereiden; want het huis, dat ik zal bouwen, zal groot en wonderlijk zijn.
10En zie, ik zal uw knechten, de houwers, die het hout houwen, twintig duizend kor uitgeslagen tarwe, en twintig duizend kor gerst geven; daartoe twintig duizend bath wijn, en twintig duizend bath olie.
11Huram nu, de koning van Tyrus, antwoordde door een schrijven, en zond tot Sálomo: Daarom dat de Heere Zijn volk lief heeft, heeft Hij u over hen tot koning gesteld.
12Verder zeide Huram: Geloofd zij de Heere, de God Israëls, Die de hemel en de aarde gemaakt heeft, dat Hij de koning David een wijze zoon, kloek in voorzichtigheid en verstand, gegeven heeft, die een huis voor de Heere, en een huis voor zijn koninkrijk bouwe!
13Zo zend ik nu een wijze man, kloek van verstand, Huram Abi;
14De zoon van een vrouw uit de dochters van Dan, en wiens vader een man geweest is van Tyrus, die weet te werken in goud, en in zilver, in koper, in ijzer, in stenen, en in hout, in purper, in hemelsblauw, en in fijn linnen, en in karmozijn, en om alle graveersels te graveren, en om te bedenken iedere vernuftige vinding, die hem zal voorgesteld worden, met uw wijzen, en de wijzen van mijn heer, uw vader David.
15Zo zende nu mijn heer zijn knechten de tarwe en de gerst, de olie en de wijn, die hij gezegd heeft.
16En wij zullen hout houwen uit de Libanon, naar al uw nooddruft, en zullen het tot u met vlotten, over de zee, naar Jafo brengen; en gij zult het laten ophalen naar Jeruzalem.
17En Sálomo telde al de vreemde mannen, die in het land van Israël waren, overeenkomstig de telling, waarmee zijn vader David die geteld had; en er werden gevonden honderd drie en vijftig duizend zeshonderd.
18En hij maakte uit hen zeventig duizend lastdragers, en tachtig duizend houwers in het gebergte, alsook drie duizend zeshonderd opzieners, om het volk te doen arbeiden.
=De tempelbouw
#3
1En Sálomo begon het huis des Heeren te bouwen te Jeruzalem, op de berg Moría, die zijn vader David gewezen was, in de plaats, die David toebereid had, op de dorsvloer van Ornan, de Jebusiet.
2Hij begon nu te bouwen in de tweede maand, op de tweede dag, in het vierde jaar van zijn koninkrijk.
3En deze zijn de grondleggingen van Sálomo, om het huis Gods te bouwen: de lengte in ellen, naar de eerste maat, was zestig ellen, en de breedte twintig ellen.
4En het voorhuis, dat vooraan was, was in de lengte, naar de breedte van het huis, twintig ellen, en de hoogte honderd twintig; dat hij van binnen overtrok met louter goud.
5Het grote huis nu overdekte hij met dennenhout; daarna overtrok hij dat met goed goud; en hij maakte daarop palmen en ketenwerk.
6Hij overtrok ook het huis met kostbare stenen tot versiering; het goud nu was goud van Parváïm.
7Daartoe overdekte hij aan het huis de balken, de posten en de wanden daarvan, en de deuren daarvan met goud; en hij graveerde cherubs aan de wanden.
8Verder maakte hij het huis van het heilige der heiligen, welks lengte, naar de breedte van het huis, was twintig ellen, en de breedte daarvan twintig ellen; en hij overtrok dat met goed goud, tot zeshonderd talenten.
9En het gewicht van de nagelen was tot vijftig sikkels goud; en hij overtrok de opperzalen met goud.
10Ook maakte hij, in het huis van het heilige der heiligen, twee cherubs van uittrekkend werk , en hij overtrok die met goud.
11Wat betreft de vleugels van de cherubs, hun lengte was twintig ellen; de vleugel van de ene was van vijf ellen, rakende aan de wand van het huis, en de andere vleugel van vijf ellen, rakende aan de vleugel van de andere cherub.
12Insgelijks was de vleugel van de andere cherub van vijf ellen, rakende aan de wand van het huis; en de andere vleugel was van vijf ellen, aansluitende aan de vleugel van de andere cherub.
13De vleugels van deze cherubs spreidden zich uit twintig ellen; en zij stonden op hun voeten, en hun aangezichten waren naar het huis toe.
14Hij maakte ook de voorhang van hemelsblauw, en purper, en karmozijn, en fijn linnen; en hij maakte cherubs daarop.
15Nog maakte hij voor het huis twee pilaren, van vijf en dertig ellen in lengte; en het kapiteel, dat op hun hoofd was, was van vijf ellen.
16Ook maakte hij ketenen, als in de aanspraakplaats, en hij zette ze op de hoofden van de pilaren; daartoe maakte hij honderd granaatappelen, en zette ze tussen de ketenen.
17En hij richtte de pilaren op voor aan de tempel, een ter rechterhand, en een ter linkerhand; en hij noemde de naam van de rechter Jachin, en de naam van de linker Boaz.
=Koperen altaar en verder gereedschap van de tempel
#4
1Hij maakte ook een koperen altaar, van twintig ellen in zijn lengte, en twintig ellen in zijn breedte, en tien ellen in zijn hoogte.
2Daartoe maakte hij de gegoten zee; van tien ellen was zij, van haar ene rand tot haar andere rand, rondom rond, en van vijf ellen in haar hoogte, en een meetsnoer van dertig ellen omving ze rondom.
3Onder haar nu was de gelijkenis van runderen, rondom heen, die omringende, tien in een el, omringende de zee rondom; twee rijen van deze runderen waren in haar gieting gegoten.
4Zij stond op twaalf runderen, drie ziende naar het noorden, en drie ziende naar het westen, en drie ziende naar het zuiden, en drie ziende naar het oosten; en de zee was boven op hen; en al hun achterdelen waren inwaarts.
5Haar dikte nu was een hand breed, en haar rand als het werk van de rand van een beker of van een leliebloem, bevattende vele bathen; zij hield drie duizend.
6En hij maakte tien wasvaten, en stelde er vijf ter rechter- en vijf ter linkerhand, om daarin te wassen; wat tot een brandoffer behoort, staken zij daarin; maar de zee was, opdat de priesters zich daarin zouden wassen.
7Hij maakte ook tien gouden kandelaren, naar hun wijze, en hij stelde ze in de tempel, vijf aan de rechterhand, en vijf aan de linkerhand.
8Ook maakte hij tien tafels, en hij zette ze in de tempel, vijf aan de rechterhand, en vijf aan de linkerhand; en hij maakte honderd gouden sprengbekkens.
9Verder maakte hij het voorhof der priesters, en het grote voorhof, alsook de deuren voor het voorhof, en overtrok hun deuren met koper.
10De zee nu zette hij aan de rechterzijde, naar het oosten, tegenover het zuiden.
11Daartoe maakte Huram de potten, en de schoffels, en de sprengbekkens; alzo voleindde Huram het werk te maken, dat hij voor de koning Sálomo aan het huis Gods maakte.
12De twee pilaren, en de bollen, en de twee kapitelen, op het hoofd van de pilaren; en de twee netten, om de twee bollen van de kapitelen te bedekken, die op het hoofd van de pilaren waren;
13En de vierhonderd granaatappelen voor de twee netten: twee rijen van granaatappelen voor elk net, om de twee bollen van de kapitelen te bedekken, die boven op de pilaren waren.
14Hij maakte ook de stellingen; en wasvaten maakte hij op de stellingen;
15Een zee, en de twaalf runderen daaronder.
16Insgelijks de potten, en de schoffels, en de krauwels, en al hun vaten maakte Huram Abi voor de koning Sálomo, voor het huis des Heeren, van gepolijst koper.
17In de vlakte van de Jordaan goot de koning ze, in dichte aarde, tussen Sukkoth, en tussen Zeredátha.
18En Sálomo maakte al deze vaten, in grote menigte; want het gewicht van het koper werd niet onderzocht.
19Ook maakte Sálomo alle vaten, die voor het huis Gods waren, en het gouden altaar, en de tafels, waarop de toonbroden zijn.
20En de kandelaren met hun lampen, van gesloten goud, om die naar het gebruik aan te steken, vóór de aanspraakplaats;
21En de bloemen, en de lampen, en de snuiters, van goud; het was het volmaaktste goud;
22Alsook de gaffels, en de sprengbekkens, en de rookschalen, en de wierookvaten, van gesloten goud; wat de ingang van het huis betreft, zijn binnenste deuren, van het heilige der heiligen, en de deuren van het huis van de tempel waren van goud.
=Sálomo laat de ark Gods in de tempel brengen
#5
1Alzo werd al het werk volbracht, dat Sálomo aan het huis des Heeren maakte. Daarna bracht Sálomo de geheiligde dingen van zijn vader David; en het zilver, en het goud, en al de vaten legde hij onder de schatten van het huis Gods.
2Toen vergaderde Sálomo de oudsten van Israël, en al de hoofden der stammen, de oversten der vaderen onder de kinderen Israëls, te Jeruzalem, om de ark van het verbond des Heeren op te brengen uit de stad Davids, welke is Sion.
3En alle mannen van Israël verzamelden zich tot de koning op het feest, dat was in de zevende maand.
4En al de oudsten van Israël kwamen, en de Levieten namen de ark op.
5En zij brachten de ark, en de tent der samenkomst opwaarts, alsook al de heilige vaten, die in de tent waren; deze brachten de priesters en Levieten opwaarts.
6De koning Sálomo nu, en de ganse vergadering van Israël, die bij hem vergaderd waren voor de ark, offerden schapen en runderen, die vanwege de menigte niet konden geteld noch gerekend worden.
7Alzo brachten de priesters de ark van het verbond des Heeren tot haar plaats, tot de aanspraakplaats van het huis, tot het heilige der heiligen, tot onder de vleugels van de cherubs.
8Want de cherubs spreidden de beide vleugels over de plaats van de ark; en de cherubs overdekten de ark en haar handbomen van boven.
9Daarna schoven zij de handbomen verder uit, dat de hoofden der handbomen gezien werden uit de ark, voor aan de aanspraakplaats, maar buiten niet gezien werden; en zij was daar tot op deze dag.
10Er was niets in de ark, dan alleen de twee tafelen, die Mozes bij Horeb daarin gedaan had, toen de Heere een verbond maakte met de kinderen Israëls, toen zij uit Egypte uitgetrokken waren.
11En het geschiedde, toen de priesters uit het heilige uitgingen; (want al de priesters, die gevonden werden, hadden zich geheiligd, zonder de afdelingen te houden;
12En de Levieten, die zangers waren van hen allen, van Asaf, van Heman, van Jedúthun, en van hun zonen, en van hun broeders, in fijn linnen gekleed, met cimbalen, en met luiten, en harpen, stonden tegen het oosten van het altaar, en met hen tot honderd twintig priesters toe, trompettende met trompetten.)
13Het geschiedde dan, toen zij eenparig trompetten en zongen, om een eenparige stem te laten horen, prijzende en lovende de Heere; en toen zij de stem verhieven met trompetten, en met cimbalen, en andere muzikale instrumenten, en toen zij de Heere prezen, dat Hij goed is, dat Zijn weldadigheid is tot in eeuwigheid; dat het huis met een wolk vervuld werd, namelijk het huis des Heeren.
14En de priesters konden, vanwege die wolk, niet staan, om te dienen; want de heerlijkheid des Heeren had het huis Gods vervuld.
=De inwijding van de tempel
#6
1Toen zeide Sálomo: De Heere heeft gezegd, dat Hij in de donkerheid zou wonen.
2En ik heb U een huis tot een woonstede gebouwd, en een vaste plaats tot Uw eeuwige woning.
3Daarna wendde de koning zijn aangezicht om, en zegende de ganse gemeente van Israël; en de ganse gemeente van Israël stond.
4En hij zeide: Geloofd zij de Heere, de God van Israël, Die met Zijn mond tot mijn vader David gesproken heeft, en heeft het met Zijn handen vervuld, zeggende:
5Van die dag af, dat Ik Mijn volk uit Egypteland uitgevoerd heb, heb Ik geen stad verkoren uit alle stammen van Israël, om een huis te bouwen, dat Mijn Naam daar zou wezen; en geen man verkoren om een voorganger te zijn over Mijn volk Israël.
6Maar Ik heb Jeruzalem verkoren, dat Mijn Naam daar zou wezen; en Ik heb David verkoren, dat hij over Mijn volk Israël wezen zou.
7Het was ook in het hart van mijn vader David, een huis te bouwen voor de Naam van de Heere, de God van Israël.
8Maar de Heere zeide tot mijn vader David: Daar dat in uw hart geweest is, Mijn Naam een huis te bouwen, gij hebt welgedaan, dat het in uw hart geweest is.
9Evenwel, gij zult dat huis niet bouwen, maar uw zoon, die uit uw lendenen voortkomen zal, die zal Mijn Naam dat huis bouwen.
10Zo heeft de Heere Zijn woord bevestigd, dat Hij gesproken had; want ik ben opgestaan in de plaats van mijn vader David, en ik zit op de troon van Israël, zoals de Heere gesproken heeft; en ik heb een huis gebouwd voor de Naam van de Heere, de God van Israël.
11En ik heb daar de ark gesteld, waarin het verbond des Heeren is, dat Hij maakte met de kinderen Israëls.
=Gebed van Sálomo
12En hij stond voor het altaar des Heeren, tegenover de ganse gemeente van Israël; en hij breidde zijn handen uit;
13(Want Sálomo had een koperen gestoelte gemaakt, en had het gesteld in het midden van het voorhof: zijnde vijf ellen in zijn lengte en vijf ellen in zijn breedte, en drie ellen in zijn hoogte; en hij stond daarop, en knielde op zijn knieën voor de ganse gemeente van Israël, en breidde zijn handen uit naar de hemel).
14En hij zeide: Heere, God van Israël, er is geen God gelijk Gij, in de hemel noch op de aarde, houdende het verbond en de weldadigheid aan Uw knechten, die voor Uw aangezicht met hun ganse hart wandelen;
15Die aan Uw knecht, mijn vader David, gehouden hebt, wat Gij tot hem gesproken hadt; want met Uw mond hebt Gij gesproken, en met Uw hand vervuld, gelijk het op deze dag is.
16En nu, Heere, God van Israël, houd aan Uw knecht, mijn vader David, wat Gij tot hem gesproken hebt, zeggende: Geen man zal u van voor Mijn aangezicht afgesneden worden, die zitte op de troon van Israël; alleen zo uw zonen hun weg bewaren, om te wandelen in Mijn wet, zoals gij gewandeld hebt voor Mijn aangezicht.
17Nu dan, o Heere, God van Israël! Laat Uw woord waar worden, dat Gij gesproken hebt tot Uw knecht, tot David.
18Maar waarlijk, zou God bij de mensen op de aarde wonen? Ziet de hemelen, ja, de hemel der hemelen, zouden U niet bevatten, hoeveel te minder dit huis, dat ik gebouwd heb?
19Wend U dan nog tot het gebed van Uw knecht, en tot zijn smeking, o Heere, mijn God, om te horen naar het geroep en naar het gebed, dat Uw knecht voor Uw aangezicht bidt.
20Dat Uw ogen open zijn, dag en nacht, over dit huis, over de plaats, waarvan Gij gezegd hebt, Uw Naam daar te zullen zetten; om te horen naar het gebed, dat Uw knecht bidden zal in deze plaats.
21Hoor dan naar de smekingen van Uw knecht, en van Uw volk Israël, die in deze plaats zullen bidden; en hoor Gij uit de plaats van Uw woning, uit de hemel, ja, hoor, en vergeef.
22Wanneer iemand tegen zijn naaste zal gezondigd hebben, en die hem een eed van vloek opgelegd zal hebben, om zichzelf te vervloeken, en de eed van vloek voor Uw altaar in dit huis komen zal;
23Hoor Gij dan uit de hemel, en doe, en richt Uw knechten, vergeldende de goddeloze, gevende zijn weg op zijn hoofd, en rechtvaardigende de rechtvaardige, gevende hem naar zijn gerechtigheid.
24Wanneer ook Uw volk Israël voor het aangezicht van de vijand zal geslagen worden, omdat zij tegen U gezondigd zullen hebben, en zich bekeren, en Uw Naam belijden, en voor Uw aangezicht in dit huis bidden en smeken zullen,
25Hoor Gij dan uit de hemel, en vergeef de zonden van Uw volk Israël, en breng hen terug in het land, dat Gij hun en hun vaderen gegeven hebt.
26Als de hemel zal gesloten zijn, dat er geen regen is, omdat zij tegen U gezondigd zullen hebben; en zij in deze plaats bidden, en Uw Naam belijden, en van hun zonden zich bekeren zullen, als Gij hen geplaagd zult hebben;
27Hoor Gij dan in de hemel, en vergeef de zonden van Uw knechten en van Uw volk Israël, als Gij hun zult geleerd hebben de goede weg, waarin zij wandelen zullen; en geef regen op Uw land, dat Gij Uw volk tot een erfenis gegeven hebt.
28Als er honger in het land wezen zal, als er pest wezen zal, als er brandkoren of honingdauw, sprinkhanen en kevers wezen zullen, als iemand van zijn vijanden in het land zijner poorten hem belegeren zal, of enige plaag, of enige krankheid wezen zal;
29Alle gebed, alle smeking, die door enig mens, of door al Uw volk Israël geschieden zal, als zij erkennen, een ieder zijn plaag en zijn smart, en een ieder zijn handen in dit huis uitbreiden zal;
30Hoor Gij dan uit de hemel, de vaste plaats van Uw woning, en vergeef, en geef ieder naar al zijn wegen, gelijk Gij zijn hart kent; want Gij alleen kent het hart van de kinderen der mensen.
31Opdat zij U vrezen, om te wandelen in Uw wegen, al de dagen, die zij leven zullen op het land, dat Gij onze vaderen gegeven hebt.
32Zelfs ook wat betreft de vreemde, die van Uw volk Israël niet zijn zal, maar uit een ver land, om Uw grote Naam, en Uw sterke hand, en Uw uitgestrekte arm, komen zal; als zij komen, en bidden zullen in dit huis;
33Hoor Gij dan uit de hemel, uit de vaste plaats van Uw woning, en doe naar alles, waarom die vreemde tot U roepen zal; opdat alle volken der aarde Uw Naam kennen, zo om U te vrezen, gelijk Uw volk Israël, als om te weten, dat Uw Naam genoemd wordt over dit huis, dat ik gebouwd heb.
34Wanneer Uw volk in de krijg tegen zijn vijanden uittrekken zal door de weg, die Gij hen heenzenden zult, en zij tot U bidden zullen naar de weg van deze stad, die Gij verkoren hebt, en naar dit huis, dat ik Uw Naam gebouwd heb;
35Hoor dan uit de hemel hun gebed en hun smeking, en voer hun recht uit.
36Wanneer zij gezondigd zullen hebben tegen U (want geen mens is er, die niet zondigt), en Gij tegen hen vertoornd zult zijn, en hen overleveren zult voor het aangezicht van de vijand, dat zij, die hen gevangen hebben, hen gevankelijk wegvoeren in een land, dat ver of nabij is;
37En zij in het land, waar zij gevankelijk weggevoerd zijn, weer ter harte nemen zullen, dat zij zich bekeren, en tot U smeken in het land van hun gevangenis, zeggende: Wij hebben gezondigd, verkeerd gedaan, en goddeloos gehandeld;
38En zij zich tot U bekeren, met hun ganse hart en met hun ganse ziel, in het land van hun gevangenis, waar zij hen gevankelijk weggevoerd hebben, en bidden zullen naar de weg van hun land, dat Gij hun vaderen gegeven hebt, en naar deze stad, die Gij verkoren hebt, en naar dit huis, dat ik Uw Naam gebouwd heb;
39Hoor dan uit de hemel, uit de vaste plaats van Uw woning, hun gebed en hun smekingen, en voer hun recht uit, en vergeef Uw volk, wat zij tegen U gezondigd zullen hebben.
40Nu, mijn God, laat toch Uw ogen open en Uw oren opmerkende zijn tot het gebed van deze plaats.
41En nu, Heere God, maak U op tot Uw rust, Gij en de ark van Uw kracht; laat Uw priesters, Heere God, met heil bekleed worden, en laat Uw gunstgenoten over het goede blijde zijn.
42O Heere God! wend het aangezicht van Uw gezalfde niet af; gedenk de weldadigheden van David, Uw knecht.
=Vuur daalt van de hemel
#7
1Toen nu Sálomo geëindigd had te bidden, zo daalde het vuur van de hemel, en verteerde het brandoffer en de slachtoffers; en de heerlijkheid des Heeren vervulde het huis.
2En de priesters konden niet ingaan in het huis des Heeren; want de heerlijkheid des Heeren had het huis des Heeren vervuld.
3En toen al de kinderen Israëls dat vuur zagen afdalen, en de heerlijkheid des Heeren over het huis, zo bukten zij met hun aangezichten ter aarde op de vloer, en aanbaden en loofden de Heere, dat Hij goed is, dat Zijn weldadigheid is tot in eeuwigheid.
=Offeranden en plechtigheden
4De koning nu en al het volk offerden slachtoffers voor het aangezicht des Heeren.
5En de koning Sálomo offerde slachtoffers van runderen, twee en twintig duizend, en van schapen, honderd twintig duizend. Alzo hebben de koning en het ganse volk het huis Gods ingewijd.
6Ook stonden de priesters in hun wachten, en de Levieten met de muzikale instrumenten des Heeren, die de koning David gemaakt had, om de Heere te loven, dat Zijn weldadigheid is in eeuwigheid, toen David door hun dienst Hem prees; en de priesters trompetten tegenover hen, en gans Israël stond.
7En Sálomo heiligde het middelste van het voorhof, dat voor het huis des Heeren was, omdat hij daar de brandoffers en het vette der dankoffers bereid had; want het koperen altaar, dat Sálomo gemaakt had, kon het brandoffer, en het spijsoffer, en het vette niet bevatten.
8Sálomo hield ook in diezelfde tijd het feest zeven dagen, en gans Israël met hem, een zeer grote gemeente, van de ingang af van Hamath, tot de rivier van Egypte.
9En op de achtste dag hielden zij een verbodsdag; want zij hielden de inwijding van het altaar zeven dagen, en het feest zeven dagen.
10Doch op de drie en twintigste dag van de zevende maand liet hij het volk gaan tot hun hutten, blijde en goedsmoeds over het goede, dat de Heere aan David en Sálomo, en Zijn volk Israël gedaan had.
11Alzo voltooide Sálomo het huis des Heeren, en het huis des konings; en al wat in Sálomo's hart gekomen was, om in het huis des Heeren en in zijn huis te maken, richtte hij voorspoedig uit.
=De Heere verschijnt aan Sálomo
12En de Heere verscheen Sálomo des nachts, en Hij zeide tot hem: Ik heb uw gebed verhoord, en heb Mij deze plaats verkoren tot een offerhuis.
13Zo Ik de hemel toesluit, dat er geen regen zij, of zo Ik de sprinkhaan gebied, het land te verteren, of zo Ik pest onder Mijn volk zend;
14En Mijn volk, waarover Mijn Naam genoemd wordt, zich verootmoedigt en bidt, en zij Mijn aangezicht zoeken, en zich bekeren van hun boze wegen; zo zal Ik uit de hemel horen, en hun zonden vergeven, en hun land genezen.
15Nu zullen Mijn ogen open zijn, en Mijn oren opmerkende op het gebed van deze plaats.
16Want Ik heb nu dit huis verkoren en geheiligd, opdat Mijn Naam daar zij tot in eeuwigheid, en Mijn ogen en Mijn hart zullen daar te allen dage zijn.
17En u aangaande, zo gij voor Mijn aangezicht wandelen zult, zoals uw vader David gewandeld heeft, en doen naar alles, wat Ik u geboden heb, en Mijn inzettingen en Mijn rechten houden zult;
18Zo zal Ik de troon van uw koninkrijk bevestigen, zoals Ik een verbond met uw vader David gemaakt heb, zeggende: Geen man zal u afgesneden worden, die in Israël heerse.
19Maar zo gij u afkeren zult, en Mijn inzettingen en Mijn geboden, die Ik voor uw aangezicht gegeven heb, verlaten, en heengaan, en andere goden dienen, en u voor die neerbuigen zult;
20Zo zal Ik hen uitrukken uit Mijn land, dat Ik hun gegeven heb, en dit huis, dat Ik Mijn Naam geheiligd heb, zal Ik van Mijn aangezicht wegwerpen, en zal het tot een spreekwoord en spotrede onder alle volken maken.
21En dit huis, dat verheven zal geweest zijn, daarover zal zich een ieder, die voorbijgaat, ontzetten, dat hij zal zeggen: Waarom heeft de Heere aan dit land en aan dit huis alzo gedaan?
22En men zal zeggen: Omdat zij de Heere, de God van hun vaderen, verlaten hebben, Die hen uit Egypteland uitgevoerd had, en zich aan andere goden gehouden hebben, en zich voor die neergebogen, en hen gediend; daarom heeft Hij al dat kwaad over hen gebracht.
=Sálomo bouwt steden
#8
1Het geschiedde nu ten einde van twintig jaren, waarin Sálomo het huis des Heeren en zijn huis gebouwd had,
2Dat Sálomo de steden, die Huram hem gegeven had, bouwde, en de kinderen Israëls aldaar deed wonen.
3Daarna trok Sálomo naar Hamath-Zoba, en hij overweldigde het.
4Hij bouwde ook Tadmor in de woestijn, en al de schatsteden, die hij bouwde in Hamath.
5Ook bouwde hij het hoge Beth-Hóron en het lage Beth-Hóron, vaste steden met muren, deuren en grendels;
6Alsook Baälath, en al de schatsteden, die Sálomo had, en alle wagensteden, en de steden der ruiters, en wat de begeerte van Sálomo begeerd had te bouwen, in Jeruzalem, en in de Libanon, en in het ganse land van zijn heerschappij.
7Wat betreft al het volk, dat overgebleven was van de Hethieten, en de Amorieten, en de Ferezieten, en de Hevieten, en de Jebusieten, die niet uit Israël waren;
8Uit hun kinderen, die na hen in het land overgebleven waren, die de kinderen Israëls niet verdelgd hadden, die bracht Sálomo tot slavendienst tot op deze dag.
9Doch uit de kinderen Israëls, die Sálomo niet maakte tot slaven in zijn werk; (want zij waren krijgslieden, en oversten van zijn hoofdlieden, en oversten van zijn wagens en van zijn ruiters);
10Uit dezen dan waren oversten van hen, die aangesteld waren, die de koning Sálomo had, tweehonderd vijftig, die over het volk heerschappij hadden.
11Sálomo nu deed de dochter van Faraö komen uit de stad Davids, tot het huis, dat hij voor haar gebouwd had; want hij zeide: Mijn vrouw zal in het huis van David, de koning van Israël, niet wonen, omdat de plaatsen heilig zijn, waarheen de ark des Heeren gekomen is.
12Toen offerde Sálomo de Heere brandoffers op het altaar des Heeren, dat hij vóór het voorhuis gebouwd had;
13Zelfs naar de eis van elke dag, offerende, naar het gebod van Mozes, op de sabbatten, en op de nieuwe maanden, en op de gezette hoogtijden, drie maal in het jaar; op het feest van de ongezuurde broden, en op het feest der weken, en op het feest der loofhutten.
14Hij stelde ook, naar de wijze van zijn vader David, de afdelingen der priesters over hun dienst, en der Levieten over hun wachten, om God te prijzen, en voor de priesters te dienen, naar de eis van elke dag; en de poortwachters in hun afdelingen, aan elke poort; want alzo was het gebod van David, de man Gods.
15En men week niet af van het gebod des konings aan de priesters en de Levieten, aangaande alle zaken, en aangaande de schatten.
16Alzo werd al het werk van Sálomo bereid tot de dag der grondlegging van het huis des Heeren, en tot het volbrengen ervan, dat het huis des Heeren voltooid werd.
=Sálomo's scheepsvloot naar Ofir
17Toen trok Sálomo naar Ezeon-Geber, en naar Eloth, aan de oever der zee, in het land van Edom.
18En Huram zond hem, door de hand van zijn knechten, schepen, alsook knechten, kenners van de zee; en zij gingen met Sálomo's knechten naar Ofir, en zij haalden van daar vierhonderd vijftig talenten goud, welke zij brachten tot de koning Sálomo.
=De koningin van Scheba bezoekt Sálomo
#9
1En toen de koningin van Scheba het gerucht van Sálomo hoorde, kwam zij, om Sálomo met raadselen te beproeven, te Jeruzalem, met een zeer zwaar heer, en kamelen, dragende specerijen en goud in menigte, en kostbaar gesteente; en zij kwam tot Sálomo, en sprak met hem over al wat in haar hart was.
2En Sálomo verklaarde haar al haar woorden; en geen ding was er verborgen voor Sálomo, dat hij haar niet verklaarde.
3Toen nu de koningin van Scheba zag de wijsheid van Sálomo, en het huis, dat hij gebouwd had,
4En de spijs van zijn tafel, en het zitten van zijn knechten, en het staan van zijn dienaren, en hun kledingen, en zijn schenkers, en hun kledingen, en zijn opgang, waardoor hij opging in het huis des Heeren, zo was in haar geen geest meer.
5En zij zeide tot de koning: Het is een waarachtig woord geweest, dat ik in mijn land gehoord heb, van uw zaken en van uw wijsheid.
6En ik heb hun woorden niet geloofd, totdat ik gekomen ben, en mijn ogen dat gezien hebben; en zie, de helft van de grootheid van uw wijsheid is mij niet aangezegd; gij hebt overtroffen het gerucht, dat ik gehoord heb.
7Welgelukzalig zijn uw mannen, en welgelukzalig deze uw knechten, die gedurig voor uw aangezicht staan, en uw wijsheid horen.
8Geloofd zij de Heere, uw God, Die behagen in u gehad heeft, om u op Zijn troon, de Heere, uw God, tot een koning te zetten; aangezien uw God Israël bemint, om het tot in eeuwigheid op te richten, zo heeft Hij u tot een koning over hen gesteld, om recht en gerechtigheid te doen.
9En zij gaf de koning honderd twintig talenten goud, en specerijen in grote menigte, en kostbaar gesteente; en er was gelijk deze specerij, die de koningin van Scheba de koning Sálomo gaf, geen geweest.
10Verder ook Hurams knechten, en Sálomo's knechten, die goud brachten uit Ofir, brachten algummimhout en edelgesteente.
11En de koning maakte van dat algummimhout hoge gangen voor het huis des Heeren en voor het huis des konings, alsook harpen en luiten voor de zangers; desgelijks ook was te voren in het land van Juda niet gezien geweest.
12En de koning Sálomo gaf de koningin van Scheba al haar behagen, wat zij begeerde, behalve hetgeen zij tot de koning gebracht had; zo keerde zij, en trok naar haar land, zij en haar knechten.
=Sálomo's inkomen
13Het gewicht nu van het goud, dat voor Sálomo op een jaar inkwam, was zeshonderd zes en zestig talenten goud;
14Behalve wat zij van de kramers en de kooplieden inbrachten; ook brachten alle koningen van Arabië, en de vorsten van dat land, goud en zilver aan Sálomo.
15Daartoe maakte de koning Sálomo tweehonderd rondassen van geslagen goud; zeshonderd sikkels van geslagen goud liet hij opwegen voor elke rondas.
16Insgelijks driehonderd schilden van geslagen goud; driehonderd sikkels goud liet hij opwegen voor elk schild; en de koning legde ze in het huis van het woud van Libanon.
17Nog maakte de koning een grote elpenbenen troon, en hij overtrok die met louter goud.
18En de troon had zes trappen en een voetbank van goud, aan de troon vast zijnde, en leuningen aan beide zijden, tot de zitplaats toe; en twee leeuwen stonden bij de leuningen.
19En twaalf leeuwen stonden daar aan beide zijden, op de zes trappen; desgelijks is in geen koninkrijk gemaakt geweest.
20Ook waren alle drinkvaten van de koning Sálomo van goud, en alle vaten van het huis van het woud van de Libanon waren van gesloten goud; het zilver was in de dagen van Sálomo niet voor iets geacht.
21Want de schepen van de koning voeren naar Tarsis, met de knechten van Huram; eens in drie jaren kwamen de schepen van Tarsis in, brengende goud, en zilver, elpenbeen, en apen, en pauwen.
22Alzo werd de koning Sálomo groter dan alle koningen der aarde in rijkdom en wijsheid.
23En alle koningen der aarde zochten Sálomo's aangezicht, om zijn wijsheid te horen, die God in zijn hart gegeven had.
24En zij brachten een ieder zijn geschenk, zilveren vaten, en gouden vaten, en klederen, harnas, en specerijen, paarden, en muilezels, van elk van jaar tot jaar.
25Ook had Sálomo vier duizend paardenstallen, en wagens, en twaalf duizend ruiters; en hij legde ze in de wagensteden, en bij de koning te Jeruzalem.
26En hij heerste over alle koningen, van de rivier tot aan het land der Filistijnen, en tot aan de grens van Egypte.
27Ook maakte de koning het zilver in Jeruzalem te zijn als stenen, en de ceders maakte hij te zijn als de wilde vijgebomen, die in de laagte zijn, in menigte.
28En zij brachten voor Sálomo paarden uit Egypte, en uit al die landen.
=Sálomo's dood
29Het overige nu van de geschiedenissen van Sálomo, de eerste en de laatste, zijn die niet geschreven in de woorden van Nathan, de profeet, en in de profetie van Ahía, de Siloniet, en in de gezichten van Jedi, de ziener, aangaande Jeróbeam, de zoon van Nebat?
30En Sálomo regeerde te Jeruzalem over gans Israël, veertig jaren.
31En Sálomo ontsliep met zijn vaderen en zij begroeven hem in de stad van zijn vader David; en zijn zoon Rehábeam werd koning in zijn plaats.
=Scheuring van het rijk. Rehábeam koning van Juda. Jeróbeam koning van Israël
#10
1En Rehábeam trok naar Sichem; want het ganse Israël was te Sichem gekomen, om hem koning te maken.
2Het geschiedde nu, toen Jeróbeam, de zoon van Nebat, dat hoorde (deze nu was in Egypte, waarheen hij van het aangezicht van de koning Sálomo gevlucht was), dat Jeróbeam uit Egypte weerkeerde;
3Want zij zonden heen, en lieten hem roepen; zo kwam Jeróbeam met het ganse Israël, en zij spraken tot Rehábeam, zeggende:
4Uw vader heeft ons juk hard gemaakt, nu dan, maak gij de harde dienst van uw vader, en zijn zwaar juk, dat hij ons opgelegd heeft, lichter, en wij zullen u dienen.
5En hij zeide tot hen: Komt over drie dagen weer tot mij. En het volk ging heen.
6En de koning Rehábeam hield raad met de oudsten, die gestaan hadden voor het aangezicht van zijn vader Sálomo, toen hij leefde, zeggende: Hoe raadt gij, dat men dit volk antwoorden zal?
7En zij spraken tot hem, zeggende: Indien gij dit volk goedertieren en jegens hen goedwillend wezen zult, en tot hen goede woorden spreken, zo zullen zij te allen dage uw knechten zijn.
8Maar hij verliet de raad der oudsten, die zij hem geraden hadden; en hij hield raad met de jongelingen, die met hem opgegroeid waren, die voor zijn aangezicht stonden.
9En hij zeide tot hen: Wat raadt gij, dat wij dit volk antwoorden zullen, die tot mij gesproken hebben, zeggende: Maak het juk, dat uw vader ons opgelegd heeft, lichter?
10En de jongelingen die met hem opgegroeid waren, spraken tot hem, zeggende: Alzo zult gij zeggen tot dat volk, dat tot u gesproken heeft, zeggende: Uw vader heeft ons juk zwaar gemaakt, maar maak gij het over ons lichter; alzo zult gij tot hen spreken: Mijn kleinste vinger zal dikker zijn dan mijns vaders lendenen.
11Indien nu mijn vader een zwaar juk op u heeft doen laden, zo zal ik boven uw juk nog daartoe doen; mijn vader heeft u met geselen gekastijd, maar ik zal u met schorpioenen kastijden.
12Zo kwam Jeróbeam en al het volk tot Rehábeam, op de derde dag, zoals de koning gesproken had, zeggende: Komt weer tot mij op de derde dag.
13En de koning antwoordde hun hard; want de koning Rehábeam verliet de raad der oudsten.
14En hij sprak tot hen naar de raad der jongelingen, zeggende: Mijn vader heeft uw juk zwaar gemaakt, maar ik zal nog daarboven toedoen; mijn vader heeft u met geselen gekastijd, maar ik zal u met schorpioenen kastijden.
15Alzo hoorde de koning naar het volk niet; want deze omwending was van God, opdat de Heere Zijn woord bevestigde, dat Hij door de dienst van Ahía, de Siloniet, gesproken had tot Jeróbeam, de zoon van Nebat.
16Toen het ganse volk Israël zag, dat de koning naar hen niet hoorde, zo antwoordde het volk de koning, zeggende: Wat deel hebben wij aan David? Ja, geen erve hebben wij aan de zoon van Isaï; een ieder naar uw tenten, o Israël! Voorzie nu uw huis, o David! Zo ging het ganse Israël naar zijn tenten.
17Doch wat de kinderen van Israël betreft, die in de steden van Juda woonden, over die regeerde Rehábeam ook.
18Toen zond de koning Rehábeam Hadóram, die over de schatting was; en de kinderen Israëls stenigden hem met stenen, dat hij stierf; maar de koning Rehábeam verkloekte zich, om op een wagen te klimmen, dat hij naar Jeruzalem vluchtte.
19Alzo vielen de Israëlieten van het huis van David af, tot op deze dag.
=Regering van Rehábeam
#11
1Toen nu Rehábeam te Jeruzalem gekomen was, vergaderde hij het huis van Juda en Benjamin, eenhonderd tachtig duizend, uitgelezenen, geoefend ten oorlog, om tegen Israël te strijden, opdat hij het koninkrijk weer aan Rehábeam bracht.
2Doch het woord des Heeren geschiedde tot Semája, de man Gods, zeggende:
3Zeg tot Rehábeam, de zoon van Sálomo, de koning van Juda, en tot het ganse Israël in Juda en Benjamin, zeggende:
4Zo zegt de Heere: Gij zult niet optrekken, noch strijden tegen uw broeders; een ieder kere weer tot zijn huis, want deze zaak is van Mij geschied. En zij hoorden de woorden des Heeren, en zij kwamen terug van het optrekken tegen Jeróbeam.
5Rehábeam nu woonde te Jeruzalem; en hij bouwde steden tot vestingen in Juda.
6Hij bouwde nu Bethlehem, en Etham, en Thekóa,
7En Beth-Zur, en Socho, en Adullam,
8En Gath, en Marésa, en Zif,
9En Adoráïm, en Lachis, en Azéka,
10En Zóra, en Ajálon, en Hebron; welke in Juda en in Benjamin de vaste steden waren.
11En hij sterkte deze vestingen, en legde oversten daarin, en schatten van spijs, en olie, en wijn;
12En in elke stad rondassen en spiesen, en sterkte ze gans zeer; zo was Juda, en Benjamin van hem.
13Daartoe de priesters en de Levieten, die in het ganse Israël waren, stelden zich bij hem uit heel hun gebied.
14Want de Levieten verlieten hun weidegronden en hun bezitting, en kwamen in Juda en in Jeruzalem; want Jeróbeam en zijn zonen hadden hen verstoten, van het priesterdom des Heeren te mogen bedienen.
15En hij had zich priesters gesteld voor de hoogte, en voor de duivelen, en voor de kalveren, die hij gemaakt had.
16Na die kwamen ook uit alle stammen van Israël te Jeruzalem, die hun hart begaven, om de Heere, de God Israëls, te zoeken, dat zij de Heere, de God van hun vaderen, offerande deden.
17Alzo sterkten zij het koninkrijk van Juda, en bekrachtigden Rehábeam, de zoon van Sálomo, drie jaren; want drie jaren wandelden zij in de weg van David, en Sálomo.
18En Rehábeam nam zich, naast Máhalath, de dochter van Jerimôth, de zoon van David, tot vrouw Abiháïl, de dochter van Elíab, de zoon van Isaï,
19Die hem zonen baarde, Jeüs, en Semária, en Zaham.
20En na haar nam hij Máächa, de dochter van Absalom; deze baarde hem Abía, en Attai, en Ziza, en Selómith.
21En Rehábeam had Máächa, Absaloms dochter, liever dan al zijn vrouwen en zijn bijvrouwen; want hij had achttien vrouwen genomen, en zestig bijvrouwen; en hij gewon acht en twintig zonen en zestig dochters.
22En Rehábeam stelde Abía, de zoon van Máächa, tot een hoofd, om een overste te zijn onder zijn broeders; want het was om hem koning te maken.
23En hij handelde verstandig, dat hij van al zijn zonen, door alle landen van Juda en Benjamin, in alle vaste steden verspreidde, aan wie hij spijs gaf in overvloed; en hij begeerde de veelheid van vrouwen.
=Sisak, de koning van Egypte, verslaat Rehábeam
#12
1Het geschiedde nu, toen Rehábeam het koninkrijk bevestigd had, en hij sterk geworden was, dat hij de wet des Heeren verliet, en gans Israël met hem.
2Daarom geschiedde het, in het vijfde jaar van de koning Rehábeam, dat Sisak, de koning van Egypte, tegen Jeruzalem optrok (want zij hadden overtreden tegen de Heere),
3Met duizend tweehonderd wagens, en met zestig duizend ruiters; en aan het volk was geen getal, dat met hem kwam uit Egypte, Libiërs, Suchieten en Moren;
4En hij nam de vaste steden in, die Juda had, en hij kwam tot Jeruzalem toe.
5Toen kwam Semája, de profeet, tot Rehábeam, en de oversten van Juda, die te Jeruzalem verzameld waren, vanwege Sisak, en hij zeide tot hen: Alzo zegt de Heere: Gij hebt Mij verlaten, daarom heb Ik u ook verlaten in de hand van Sisak.
6Toen verootmoedigden zich de oversten van Israël en de koning, en zij zeiden: De Heere is rechtvaardig.
7Toen nu de Heere zag, dat zij zich verootmoedigden, geschiedde het woord des Heeren tot Semája, zeggende: Zij hebben zich verootmoedigd, Ik zal hen niet verderven; maar Ik zal hun in korte tijd ontkoming geven, dat Mijn grimmigheid over Jeruzalem door de hand van Sisak niet zal uitgegoten worden.
8Doch zij zullen hem tot knechten zijn, opdat zij onderkennen Mijn dienst, en de dienst van de koninkrijken der landen.
9Zo trok Sisak, de koning van Egypte, op tegen Jeruzalem; en hij nam de schatten van het huis des Heeren en de schatten van het huis des konings weg; hij nam alles weg; hij nam ook al de gouden schilden weg, die Sálomo gemaakt had.
10En de koning Rehábeam maakte, in plaats van die, koperen schilden; en hij beval die onder de hand van de oversten der lijfwachten, die de deur van het huis des konings bewaakten.
11En het geschiedde, zo wanneer de koning in het huis des Heeren ging, dat de lijfwachten kwamen, en die droegen, en die terugbrachten in de wachtkamer der lijfwachten.
12En toen hij zich verootmoedigde, keerde de toorn des Heeren van hem af, opdat Hij hem niet tot het uiterste toe verdierf; ook waren in Juda nog goede dingen.
13Zo versterkte zich de koning Rehábeam in Jeruzalem, en regeerde; want Rehábeam was een en veertig jaren oud, toen hij koning werd, en hij regeerde zeventien jaren in Jeruzalem, de stad, die de Heere uit alle stammen van Israël verkoren had, om Zijn Naam daar te zetten; en de naam van zijn moeder was Náäma, een Ammonietische.
14En hij deed wat kwaad was, omdat hij zijn hart niet richtte, om de Heere te zoeken.
=Dood van Rehábeam
15De geschiedenissen nu van Rehábeam, de eerste en de laatste, zijn die niet geschreven in de woorden van Semája, de profeet, en Iddo, de ziener, die de geslachtsregisters verhalen; daartoe de krijgen van Rehábeam en Jeróbeam in al hun dagen?
16En Rehábeam ontsliep met zijn vaderen, en werd begraven in de stad Davids; en zijn zoon Abía werd koning in zijn plaats.
=Abía koning van Juda; hij overwint Jeróbeam
#13
1In het achttiende jaar van de koning Jeróbeam, zo werd Abía koning over Juda,
2Hij regeerde drie jaren te Jeruzalem; en de naam van zijn moeder was Michája, de dochter van Uríël, van Gíbea; en er was krijg tussen Abía en tussen Jeróbeam.
3En Abía bond de strijd aan met een leger van strijdbare helden, vierhonderd duizend uitgelezen mannen; en Jeróbeam stelde tegen hem de slagorde, met achthonderd duizend uitgelezen mannen, kloeke helden.
4En Abía maakte zich op van boven de berg Zemaráïm, welke is in het gebergte van Efraïm; en hij zeide: Hoort naar mij Jeróbeam, en gans Israël!
5Betaamt het u niet te weten, dat de Heere, de God Israëls, het koninkrijk over Israël aan David gegeven heeft, tot in eeuwigheid, hem en zijn zonen, met een zoutverbond?
6Evenwel is Jeróbeam, de zoon van Nebat, de knecht van Sálomo, de zoon van David, opgestaan, en heeft gerebelleerd tegen zijn heer.
7Daartoe hebben zich ijdele mannen, kinderen Belials, tot hem vergaderd, en hebben zich sterk gemaakt tegen Rehábeam, de zoon van Sálomo, toen Rehábeam jong was en teder van hart, dat hij zich tegen hen niet kon versterken.
8En nu, gij denkt u te versterken tegen het koninkrijk des Heeren, dat in de hand is van de zonen van David; gij zijt wel een grote menigte, maar gij hebt gouden kalveren bij u, die u Jeróbeam tot goden gemaakt heeft.
9Hebt gij niet de priesters des Heeren, de zonen van Aäron, en de Levieten uitgedreven, en hebt u priesters gemaakt, gelijk de volken der landen? Een ieder, die komt om zijn hand te vullen met een jong rund en zeven rammen, die wordt priester van hen, die geen goden zijn.
10Maar ons aangaande, de Heere is onze God, en wij hebben Hem niet verlaten; en de priesters, die de Heere dienen, zijn de zonen van Aäron, en de Levieten zijn in het werk.
11En zij ontsteken voor de Heere brandoffers, op elke morgen en op elke avond, ook reukwerk van welriekende specerijen, naast de toerichting van het brood op de reine tafel, en de gouden kandelaar en zijn lampen, om die op elke avond te doen branden; want wij nemen waar de wacht van de Heere, onze God; maar gij hebt Hem verlaten.
12Daarom ziet, God is met ons aan de spits, en Zijn priesters met de trompetten van het geklank, om tegen u alarmgeklank te maken; o kinderen Israëls, strijdt niet tegen de Heere, de God van uw vaderen, want gij zult geen voorspoed hebben.
13Maar Jeróbeam liet een bende omtrekken, om achter hen te komen; zo waren zij voor het aangezicht van Juda, en de hinderlaag achter hen.
14Toen nu Juda omzag, ziet, zo hadden zij de strijd voor en achter; en zij riepen tot de Heere, en de priesters trompetten met de trompetten.
15En de mannen van Juda maakten een alarmgeschrei; en het geschiedde, toen de mannen van Juda een alarmgeschrei maakten, dat God Jeróbeam en het ganse Israël sloeg voor Abía en Juda.
16En de kinderen Israëls vluchtten voor het aangezicht van Juda; en God gaf hen in hun hand.
17Abía dan, en zijn volk, sloeg hen met een grote slag; want uit Israël vielen verslagen vijfhonderd duizend uitgelezen mannen.
18Alzo werden de kinderen Israëls vernederd in die tijd; maar de kinderen van Juda werden machtig, daar zij op de Heere, de God van hun vaderen, gesteund hadden.
19En Abía joeg Jeróbeam achterna, en nam van hem de steden, Beth-El met zijn onderhorige plaatsen, en Jesána met zijn onderhorige plaatsen, en Efron met zijn onderhorige plaatsen.
20En Jeróbeam behield geen kracht meer in de dagen van Abía; maar de Heere sloeg hem, dat hij stierf.
21Zo versterkte zich Abía; en hij nam zich veertien vrouwen, en gewon twee en twintig zonen en zestien dochters.
22Het overige nu van de geschiedenissen van Abía, zo zijn wegen als zijn woorden, zijn beschreven in de historie van de profeet Iddo.
=Asa koning van Juda
#14
1Zo ontsliep Abía met zijn vaderen, en zij begroeven hem in de stad Davids, en zijn zoon Asa werd koning in zijn plaats. In zijn dagen was het land tien jaren stil.
2En Asa deed wat goed en wat recht was in de ogen van de Heere, zijn God.
3Want hij nam de altaren der vreemden, en de hoogten weg, en brak de opgerichte beelden, en hieuw de bossen af.
4En hij zeide tot Juda, dat zij de Heere, de God van hun vaderen, zoeken, en dat zij de wet en het gebod doen zouden.
5Hij nam ook weg uit alle steden van Juda de hoogten en de zonnebeelden; en het koninkrijk was voor hem stil.
6Daartoe bouwde hij vaste steden in Juda; want het land was stil, en er was geen oorlog in die jaren tegen hem, omdat de Heere hem rust gaf.
7Want hij zeide tot Juda: Laat ons deze steden bouwen, en muren daarom trekken, en torens, deuren en grendels, terwijl het land nog is voor ons aangezicht; want wij hebben de Heere, onze God, gezocht, wij hebben Hem gezocht, en Hij heeft ons rondom heen rust gegeven. Zo bouwden zij en hadden voorspoed.
=Overwinning op de Moren
8Asa nu had een heer van driehonderd duizend uit Juda, rondas en spies dragende, en tweehonderd tachtig duizend uit Benjamin, het schild dragende en de boog spannende; deze allen waren kloeke helden.
9En Zerah, de Moor, trok tegen hen uit, met een heer van duizend maal duizend, en driehonderd wagens; en hij kwam tot Marésa toe.
10Toen trok Asa tegen hem uit; en zij stelden de slagorde in het dal Zefátha bij Marésa.
11En Asa riep tot de Heere, zijn God, en zeide: Heere, het is niets bij U, te helpen hetzij de machtige, hetzij de krachteloze; help ons, o Heere, onze God! Want wij steunen op U, en in Uw Naam zijn wij gekomen tegen deze menigte; o Heere! Gij zijt onze God; laat de sterfelijke mens tegen U niets vermogen.
12En de Heere plaagde de Moren voor Asa en voor Juda; en de Moren vluchtten.
13Asa nu en het volk, dat met hem was, joegen hen na tot Gerar toe; en zo velen vielen er van de Moren, dat er voor hen geen herleving was; want zij waren verbroken voor de Heere en voor Zijn leger; en zij droegen zeer veel roof daarvan.
14En zij sloegen alle steden rondom Gerar; want de verschrikking des Heeren was over hen; en zij beroofden al de steden, omdat veel roof daarin was.
15En zij sloegen ook de tenten van het vee, en voerden weg schapen in menigte, en kamelen; en kwamen weer te Jeruzalem.
=Asa roeit de afgoderij uit
#15
1Toen kwam de Geest Gods op Azária, de zoon van Oded.
2En hij ging uit, Asa tegemoet, en hij zeide tot hem: Hoort mij, Asa, en gans Juda, en Benjamin! De Heere is met u, terwijl gij met Hem zijt; en zo gij Hem zoekt, Hij zal door u gevonden worden; maar zo gij Hem verlaat, Hij zal u verlaten.
3Israël nu is vele dagen geweest zonder de ware God, en zonder een lerende priester, en zonder de wet.
4Maar toen zij zich in hun nood bekeerden tot de Heere, de God Israëls, en Hem zochten, zo werd Hij door hen gevonden.
5En in die tijden was er geen vrede voor hem, die uitging, en hem, die inkwam; maar vele beroeringen waren over al de inwoners van die landen;
6Dat volk tegen volk, en stad tegen stad in stukken gestoten werden; want God had hen met alle angst verschrikt.
7Daarom weest gij sterk, en laat uw handen niet verslappen; want er is loon naar uw werk.
8Toen nu Asa deze woorden hoorde, en de profetie van de profeet Oded, sterkte hij zich, en hij deed weg de verfoeiselen uit het ganse land van Juda en Benjamin, en uit de steden, die hij van het gebergte van Efraïm genomen had, en vernieuwde het altaar des Heeren, dat voor het voorhuis des Heeren was.
9En hij vergaderde het ganse Juda en Benjamin, en de vreemdelingen met hen uit Efraïm, en Manasse, en uit Simeon; want uit Israël vielen zij tot hem af in menigte, toen zij zagen, dat de Heere, zijn God, met hem was.
10En zij vergaderden zich te Jeruzalem, in de derde maand, in het vijftiende jaar van het koninkrijk van Asa.
11En zij offerden de Heere op die dag van de roof, die zij gebracht hadden, zevenhonderd runderen en zeven duizend schapen.
12En zij traden in een verbond, dat zij de Heere, de God van hun vaderen, zoeken zouden met hun ganse hart en met hun ganse ziel.
13En al wie de Heere, de God Israëls, niet zou zoeken, zou gedood worden, van de kleine tot de grote, en van de man tot de vrouw toe.
14En zij zwoeren de Heere met luider stem en met gejuich, eveneens met trompetten en met bazuinen.
15En gans Juda was verblijd over deze eed; want zij hadden met hun ganse hart gezworen, en met hun ganse wil Hem gezocht; en Hij werd door hen gevonden, en de Heere gaf hun rust rondom heen.
16Ook wat betreft Máächa, de moeder van de koning Asa, hij zette haar af, dat zij geen koningin was, omdat zij een afgrijselijke afgod in een bos gemaakt had; ook roeide Asa haar afgrijselijke afgod uit, en verbrijzelde en verbrandde hem aan de beek Kidron.
17De hoogten werden wel niet weggenomen uit Israël, het hart van Asa nochtans was volkomen al zijn dagen.
18En hij bracht in het huis Gods de geheiligde dingen van zijn vader, en zijn geheiligde dingen, zilver en goud, en vaten.
19En er was geen oorlog tot in het vijf en dertigste jaar van het koninkrijk van Asa.
=Asa vraagt hulp van de koning van Syrië
#16
1In het zes en dertigste jaar van het koninkrijk van Asa, trok Báësa, de koning van Israël, op tegen Juda, en bouwde Rama, opdat hij niemand toeliet uit te gaan en in te komen tot Asa, de koning van Juda.
2Toen bracht Asa het zilver en het goud voort, uit de schatten van het huis des Heeren en van het huis des konings, en zond tot Benhadad, de koning van Syrië, die te Damaskus woonde, zeggende:
3Er is een verbond tussen mij en tussen u, en tussen mijn vader en tussen uw vader; zie, ik zend u zilver en goud, ga heen, maak uw verbond te niet met Báësa, de koning van Israël, dat hij van tegen mij aftrekke.
4En Benhadad hoorde naar de koning Asa, en zond de legeroversten, die hij had, tegen de steden van Israël, en zij sloegen Ijon, en Dan, en Abel-Maïm, en alle schatsteden van Nafthali.
5En het geschiedde, toen Báësa dat hoorde, dat hij afliet van Rama te bouwen, en zijn werk staakte.
6Toen nam de koning Asa gans Juda, en zij droegen weg de stenen van Rama, en het hout daarvan, waarmee Báësa gebouwd had; en hij bouwde daarmee Geba en Mizpa.
7En in dezelfde tijd kwam de ziener Hanáni tot Asa, de koning van Juda, en hij zeide tot hem: Omdat gij gesteund hebt op de koning van Syrië, en niet gesteund hebt op de Heere, uw God, daarom is het leger van de koning van Syrië uit uw hand ontkomen.
8Waren niet de Moren en de Libiërs een groot heer met zeer veel wagens en ruiters? Toen gij nochtans op de Heere steundet, heeft Hij hen in uw hand gegeven.
9Want wat de Heere betreft, Zijn ogen doorlopen de ganse aarde, om Zich sterk te bewijzen aan hen, wier hart volkomen is tot Hem; gij hebt hierin zot gedaan; want van nu af zullen oorlogen tegen u zijn.
10Doch Asa werd toornig tegen de ziener, en leidde hem in het gevangenhuis; want hij was hierover tegen hem ontstemd; daartoe onderdrukte Asa enigen uit het volk ter zelfder tijd.
11En ziet, de geschiedenissen van Asa, de eerste met de laatste, ziet, zij zijn beschreven in het boek van de koningen van Juda en Israël.
12Asa nu werd, in het negen en dertigste jaar van zijn koninkrijk, krank aan zijn voeten; tot op het hoogste toe was zijn krankheid; daartoe ook zocht hij de Heere niet in zijn krankheid, maar de medicijnmeesters.
=Asa's dood
13Alzo ontsliep Asa met zijn vaderen; en hij stierf in het een en veertigste jaar van zijn regering.
14En zij begroeven hem in zijn graf, dat hij voor zich gegraven had in de stad Davids, en legden hem op het bed, dat hij gevuld had met specerijen, en dat van verscheiden soorten, naar apothekerskunst toebereid; en zij brandden voor hem een zeer grote branding.
=Jósafat koning van Juda
#17
1En zijn zoon Jósafat werd koning in zijn plaats, en hij sterkte zich tegen Israël.
2En hij legde krijgsvolk in alle vaste steden van Juda, en legde bezettingen in het land van Juda, en in de steden van Efraïm, die zijn vader Asa ingenomen had.
3En de Heere was met Jósafat; want hij wandelde in de vorige wegen van zijn vader David, en zocht de Baäls niet.
4Maar hij zocht de God van zijn vader, en wandelde in Zijn geboden, en niet naar het doen van Israël.
5En de Heere bevestigde het koninkrijk in zijn hand, en gans Juda gaf Jósafat geschenken; en hij had rijkdom en eer in menigte.
6En zijn hart verhief zich in de wegen des Heeren; en hij nam verder de hoogten en de bossen uit Juda weg.
7In het derde jaar nu van zijn regering zond hij tot zijn vorsten, tot Ben-Haïl, en tot Obadja, en tot Zechárja, en tot Netháneël, en tot Michája, opdat men zou leren in de steden van Juda.
8En met hen de Levieten, Semája en Nethánja, en Zebádja, en Asaël, en Semiramôth, en Jónathan, en Adonia, en Tobia, en Tôb-Adonia, de Levieten, en met hen de priesters Elisáma en Joram.
9En zij leerden in Juda, en het wetboek des Heeren was bij hen; en zij gingen rondom in alle steden van Juda, en leerden onder het volk.
10En een verschrikking des Heeren werd over alle koninkrijken der landen, die rondom Juda waren, dat zij geen krijg voerden tegen Jósafat.
11En van de Filistijnen brachten zij Jósafat geschenken met het opgelegde geld; ook brachten hem de Arabieren klein vee, zeven duizend zevenhonderd rammen, en zeven duizend zevenhonderd bokken.
12Alzo nam Jósafat toe, en werd ten zeerste groot; daartoe bouwde hij in Juda burchten en schatsteden.
13En hij had veel werk in de steden van Juda, en krijgslieden, kloeke helden in Jeruzalem.
14Dit nu is hun telling, naar de huizen van hun vaderen. In Juda waren oversten van duizenden: Adna de overste, en met hem waren driehonderd duizend kloeke helden.
15Naast hem nu was de overste Jóhanan; en met hem waren tweehonderd tachtig duizend;
16En naast hem was Amásia, de zoon van Zichri, die zich vrijwillig aan de Heere overgegeven had; en met hem waren tweehonderd duizend kloeke helden.
17En uit Benjamin was Eljáda, een kloek held; en met hem tweehonderd duizend, die met boog en schild gewapend waren.
18En naast hem was Józabad; en met hem waren honderd tachtig duizend, tot de krijg toegerust.
19Dezen waren in de dienst des konings; behalve degenen, die de koning in de vaste steden door gans Juda gezet had.
=Verbond van Jósafat met Achab tegen de Syriërs
#18
1Jósafat nu had rijkdom en eer in overvloed; en hij verzwagerde zich met Achab.
2En ten einde van enige jaren trok hij af tot Achab naar Samaria; en Achab slachtte schapen en runderen voor hem in menigte, en voor het volk, dat met hem was; en hij porde hem aan, om op te trekken naar Ramoth in Gilead.
3Want Achab, de koning van Israël, zeide tot Jósafat, de koning van Juda: Zult gij met mij gaan naar Ramoth in Gilead? En hij zeide tot hem: Zo zal ik zijn, gelijk gij zijt, en gelijk uw volk is, zal mijn volk zijn en wij zullen met u zijn in deze krijg.
4Verder zeide Jósafat tot de koning van Israël: Vraag toch als heden naar het woord des Heeren.
5Toen vergaderde de koning van Israël de profeten, vierhonderd mannen, en hij zeide tot hen: Zullen wij tegen Ramoth in Gilead ten strijde trekken, of zal ik het nalaten? En zij zeiden: Trek op, want God zal hen in de hand des konings geven.
6Maar Jósafat zeide: Is hier niet nog een profeet des Heeren, dat wij van hem vragen mochten?
7Toen zeide de koning van Israël tot Jósafat: Er is nog één man, om door hem de Heere te vragen; maar ik haat hem, want hij profeteert over mij niets goeds, maar altijd kwaad; deze is Micha, de zoon van Jimla. En Jósafat zeide: De koning zegge niet alzo.
8Toen riep de koning van Israël een kamerling, en hij zeide: Haal haastig Micha, de zoon van Jimla.
9De koning van Israël nu en Jósafat, de koning van Juda, zaten elk op zijn troon, bekleed met hun klederen, en zij zaten op het plein, aan de deur van de poort van Samaria; en al de profeten profeteerden in hun tegenwoordigheid.
10En Zedekía, de zoon van Kenáäna, had zich ijzeren hoornen gemaakt, en hij zeide: Zo zegt de Heere: Met deze zult gij de Syriërs stoten, totdat gij hen gans verdelgd zult hebben.
11En al de profeten profeteerden alzo, zeggende: Trek op naar Ramoth in Gilead, en gij zult voorspoedig zijn, want de Heere zal hen in de hand des konings geven.
12De bode nu, die heengegaan was, om Micha te roepen, sprak tot hem, zeggende: Zie, de woorden van de profeten zijn, uit één mond, goed tot de koning; dat nu toch uw woord zij, zoals van een uit hen, en spreek het goede.
=Voorspelling van Micha
13Doch Micha zeide: Zo waarachtig als de Heere leeft, hetgeen mijn God zeggen zal, dat zal ik spreken!
14Toen hij tot de koning gekomen was, zo zeide de koning tot hem: Micha, zullen wij naar Ramoth in Gilead ten strijde trekken, of zal ik het nalaten? En hij zeide: Trekt op, en gij zult voorspoedig zijn, want zij zullen in uw hand gegeven worden.
15En de koning zeide tot hem: Tot hoeveel maal zal ik u bezweren, opdat gij tot mij niet spreekt, dan de waarheid, in de Naam des Heeren?
16En hij zeide: Ik zag het ganse Israël verstrooid op de bergen, gelijk schapen, die geen herder hebben; en de Heere zeide: Dezen hebben geen heer; een ieder kere weer naar zijn huis in vrede.
17Toen zeide de koning van Israël tot Jósafat: Heb ik tot u niet gezegd: Hij zal over mij niets goeds, maar kwaad profeteren?
18Verder zeide hij: Daarom hoort het woord des Heeren: Ik zag de Heere, zittende op Zijn troon, en al het hemelse heer, staande aan Zijn rechter- en Zijn linkerhand.
19En de Heere zeide: Wie zal Achab, de koning van Israël, overreden, dat hij optrekke, en valle te Ramoth in Gilead? Daarna zeide Hij: Deze zegt aldus, en die zegt alzo.
20Toen kwam een geest voort, en stond voor het aangezicht des Heeren, en zeide: Ik zal hem overreden. En de Heere zeide tot hem: Waarmee?
21En Hij zeide: Ik zal uitgaan, en een leugengeest zijn in de mond van al zijn profeten. En Hij zeide: Gij zult overreden, en zult ook vermogen; ga uit, en doe alzo.
22Nu dan, zie, de Heere heeft een leugengeest in de mond van deze uw profeten gegeven, en de Heere heeft kwaad over u gesproken.
23Toen trad Zedekía, de zoon van Kenáäna, toe, en sloeg Micha op het kinnebakken, en hij zeide: Langs wat weg is de Geest des Heeren van mij weggegaan, om u aan te spreken?
24En Micha zeide: Zie, gij zult het zien op die zelfde dag, als gij zult gaan van kamer in kamer, om u te versteken.
25De koning van Israël nu zeide: Neemt Micha, en brengt hem weer tot Amon, de overste der stad, en tot Joas, de zoon des konings;
26En gij zult zeggen: Zo zegt de koning: Zet deze in het gevangenhuis, en spijst hem met brood der bedruktheid, en met water der bedruktheid, totdat ik met vrede weerkom.
27En Micha zeide: Indien gij enigszins met vrede weerkomt, zo heeft de Heere door mij niet gesproken. Verder zeide hij: Hoort, gij volken al te zamen!
=Dood van Achab
28Alzo trok de koning van Israël, en Jósafat, de koning van Juda, op naar Ramoth in Gilead.
29En de koning van Israël zeide tot Jósafat: Als ik mij vermomd heb, zal ik in de strijd komen; maar gij, trek uw klederen aan. Alzo vermomde zich de koning van Israël, en zij kwamen in de strijd.
30De koning nu van Syrië had geboden aan de oversten der wagens, die hij had, zeggende: Gij zult niet strijden tegen kleinen noch groten, maar tegen de koning van Israël alleen.
31Het geschiedde dan, toen de oversten der wagens Jósafat zagen, dat zij zeiden: Die is de koning van Israël; en zij trokken rondom hem, om te strijden; maar Jósafat riep, en de Heere hielp hem, en God wendde hen van hem af.
32Want het geschiedde, toen de oversten der wagens zagen, dat het de koning van Israël niet was, dat zij van achter hem afkeerden.
33Toen spande een man de boog in zijn eenvoudigheid, en schoot de koning van Israël tussen de gespen en tussen het pantser. Toen zeide hij tot de voerman: Wend uw hand en voer mij uit het leger, want ik ben verwond.
34En de strijd nam op die dag toe, en de koning van Israël liet zich met de wagen staande houden tegenover de Syriërs, tot de avond toe; en hij stierf op de tijd, toen de zon onderging.
=Jósafat bestraft
#19
1En Jósafat, de koning van Juda, keerde met vrede weer naar zijn huis te Jeruzalem.
2En Jehu, de zoon van Hanáni, de ziener, ging uit, hem tegemoet, en zeide tot de koning Jósafat: Zoudt gij de goddeloze helpen, en die de Heere haten, liefhebben? Hierom is er nu over u van het aangezicht des Heeren grote toornigheid.
3Evenwel goede dingen zijn bij u gevonden; want gij hebt de bossen uit het land weggedaan, en uw hart gericht om God te zoeken.
=Jósafat herstelt godsdienst en rechtspraak
4Jósafat nu woonde te Jeruzalem; en hij trok weer uit door het volk, van Berséba af tot het gebergte van Efraïm toe, en deed hen weerkeren tot de Heere, de God van hun vaderen.
5En hij stelde richters in het land, in alle vaste steden van Juda, van stad tot stad.
6En hij zeide tot de richters: Ziet wat gij doet, want gij houdt het gericht niet voor de mens, maar voor de Heere; en Hij is bij u in de zaak van het gericht.
7Nu dan, de verschrikking des Heeren zij op u; neemt waar, en doet het; want bij de Heere, onze God, is geen onrecht, noch aannemen van personen, noch ontvangen van geschenken.
8Daartoe stelde Jósafat ook te Jeruzalem enige van de Levieten, en van de priesters, en van de hoofden der vaderen van Israël, over het gericht des Heeren, en over rechtsgeschillen, toen zij weer te Jeruzalem gekomen waren.
9En hij gebood hun, zeggende: Doet alzo in de vreze des Heeren, met getrouwheid en met een volkomen hart.
10En in alle geschil, dat van uw broeders, die in hun steden wonen, tot u zal komen, tussen bloed en bloed, tussen wet en gebod, en inzettingen en rechten, zo vermaant hen, dat zij niet schuldig worden aan de Heere, en een grote toornigheid over u en over uw broeders zij; doet alzo, en gij zult niet schuldig worden.
11En ziet, Amárja, de hoofdpriester, is over u in alle zaak des Heeren; en Zebádja, de zoon van Ismaël, de vorst van het huis van Juda, in alle zaak des konings; ook zijn de ambtlieden, de Levieten, voor uw aangezicht; weest sterk en doet het, en de Heere zal met de goede zijn.
=Jósafat overwint de Moabieten en Ammonieten
#20
1Het geschiedde nu na dezen, dat de kinderen Moabs, en de kinderen Ammons, en met hen anderen naast de Ammonieten, kwamen tegen Jósafat ten strijde.
2Toen kwamen er, die Jósafat boodschapten, zeggende: Daar komt een grote menigte tegen u van gene zijde der zee, uit Syrië, en zie, zij zijn te Házezon-Thamar, dat is Engedi.
3Jósafat nu vreesde, en stelde zijn aangezicht, om de Heere te zoeken; en hij riep een vasten uit in gans Juda.
4En Juda werd vergaderd, om van de Heere hulp te zoeken; ook kwamen zij uit alle steden van Juda, om de Heere te zoeken.
5En Jósafat stond in de gemeente van Juda en Jeruzalem, in het huis des Heeren, voor het nieuwe voorhof.
6En hij zeide: O, Heere, God van onze vaderen, zijt Gij niet die God in de hemel? Ja, Gij zijt de Heerser over alle koninkrijken der heidenen; en in Uw hand is kracht en sterkte, zodat niemand zich tegen U stellen kan.
7Hebt Gij niet, onze God, de inwoners van dit land van voor het aangezicht van Uw volk Israël verdreven, en dat aan het zaad van Abraham, Uw liefhebber, tot in eeuwigheid gegeven?
8Zij nu hebben daarin gewoond, en zij hebben U daarin een heiligdom gebouwd voor Uw Naam, zeggende:
9Indien over ons enig kwaad komt, het zwaard des oordeels, of pestilentie, of honger, wij zullen voor dit huis, en voor Uw aangezicht staan, omdat Uw Naam in dit huis is; en wij zullen uit onze benauwdheid tot U roepen, en Gij zult verhoren en verlossen.
10En nu, zie de kinderen Ammons, en Moab, en die van het gebergte Seïr, door welk Gij Israël niet toeliet te trekken, toen zij uit Egypteland trokken, maar zij weken van hen, en verdelgden hen niet;
11Zie dan, zij vergelden het ons, komende om ons uit Uw erve, die Gij ons te erven gegeven hebt, te verdrijven.
12O, onze God, zult Gij geen recht tegen hen oefenen? want in ons is geen kracht tegen deze grote menigte, die tegen ons komt, en wij weten niet, wat wij doen zullen; maar onze ogen zijn op U.
13En gans Juda stond voor het aangezicht des Heeren, ook hun kinderkens, hun vrouwen en hun zonen.
14Toen kwam de Geest des Heeren in het midden der gemeente, op Jaháziël, de zoon van Zechárja, de zoon van Benája, de zoon van Jehiël, de zoon van Matthánja, de Leviet, uit de zonen van Asaf;
15En hij zeide: Merkt op, geheel Juda, en gij inwoners van Jeruzalem, en gij, koning Jósafat! Alzo zegt de Heere tot u: Vreest gij niet, en wordt niet ontzet vanwege deze grote menigte; want de strijd is niet uwe, maar Gods.
16Trekt morgen tot hen af; ziet, zij komen op bij de opgang van Ziz; en gij zult hen vinden in het einde van het dal, voor aan de woestijn van Jerúël.
17Gij zult in deze strijd niet te strijden hebben; stelt uzelf, staat en ziet het heil des Heeren met u, o Juda en Jeruzalem! Vreest niet, en ontzet u niet, gaat morgen uit, hun tegemoet, want de Heere zal met u wezen.
18Toen neigde zich Jósafat met het aangezicht ter aarde; en gans Juda en de inwoners van Jeruzalem vielen neer voor het aangezicht des Heeren, aanbiddende de Heere.
19En de Levieten uit de kinderen der Kahathieten, en uit de kinderen der Korachieten, stonden op, om de Heere, de God Israëls, met luider stem ten zeerste te prijzen.
20En zij maakten zich des morgens vroeg op, en trokken uit naar de woestijn van Thekóa; en toen zij uittrokken, stond Jósafat en zeide: Hoort mij, o Juda, en gij, inwoners van Jeruzalem! Gelooft in de Heere, uw God, zo zult gij bevestigd worden; gelooft aan Zijn profeten, en gij zult voorspoedig zijn.
21Hij nu beraadslaagde met het volk, en hij stelde de Heere zangers, die de heilige Majesteit prijzen zouden, voor de toegerusten uitgaande en zeggende: Looft de Heere, want Zijn goedertierenheid is tot in eeuwigheid!
22Op de tijd nu, toen zij aanhieven met een vreugdegeroep en lofzang, stelde de Heere hinderlagen tegen de kinderen Ammons, Moab, en die van het gebergte Seïr, die tegen Juda gekomen waren; en zij werden geslagen.
23Want de kinderen Ammons en Moab stonden op tegen de inwoners van het gebergte Seïr, om te verbannen en te verdelgen; en toen zij met de inwoners van Seïr een einde gemaakt hadden, hielpen zij de een de ander ten verderve.
24Toen nu Juda tot de wachttoren in de woestijn gekomen was, wendden zij zich naar de menigte; en ziet, het waren dode lichamen, liggende op de aarde, en niemand was ontkomen.
25Jósafat nu en zijn volk kwamen, om hun buit te roven, en zij vonden bij hen in menigte, zowel have en dode lichamen, als kostbaar gereedschap, en namen voor zich weg, totdat zij niet meer dragen konden; en zij roofden de buit drie dagen, want daarvan was er veel.
26En op de vierde dag vergaderden zij zich in het dal van Berácha, want daar loofden zij de Heere; daarom noemden zij de naam van die plaats het dal van Berácha, tot op deze dag.
27Daarna keerden alle mannen van Juda en Jeruzalem weer, en Jósafat in de spits van hen, om weer met blijdschap naar Jeruzalem te komen; want de Heere had hen verblijd over hun vijanden.
28En zij kwamen te Jeruzalem, met luiten, en met harpen, en met trompetten, tot het huis des Heeren.
29En er werd een verschrikking Gods over alle koninkrijken van die landen, toen zij hoorden, dat de Heere tegen de vijanden van Israël gestreden had.
30Alzo was het koninkrijk van Jósafat stil; en zijn God gaf hem rust rondom heen.
=Verbond van Jósafat met Aházia
31Zo regeerde Jósafat over Juda; hij was vijf en dertig jaren oud, toen hij koning werd, en hij regeerde vijf en twintig jaren te Jeruzalem; en de naam van zijn moeder was Azúba, een dochter van Silhi.
32En hij wandelde in de weg van zijn vader Asa, en hij week daarvan niet af, doende wat recht was in de ogen des Heeren.
33Evenwel werden de hoogten niet weggenomen; want het volk had nog zijn hart niet geschikt tot de God zijner vaderen.
34Het overige nu der geschiedenissen van Jósafat, de eerste en de laatste, ziet, die zijn geschreven in de geschiedenissen van Jehu, de zoon van Hanáni, die men hem optekenen deed in het boek van de koningen van Israël.
35Doch na dezen verbond Jósafat, de koning van Juda, zich met Aházia, de koning van Israël; die handelde goddeloos in zijn doen.
36En hij verbond zich met hem, om schepen te maken, om naar Tarsis te gaan; en zij maakten de schepen te Ezeon-Géber.
37Maar Eliëzer, de zoon van Dódava, van Marésa, profeteerde tegen Jósafat, zeggende: Omdat gij u met Aházia verbonden hebt, heeft de Heere uw werken verscheurd. Alzo werden de schepen verbroken, dat zij niet naar Tarsis konden gaan.
=Jósafat sterft en zijn zoon Joram regeert
#21
1Daarna ontsliep Jósafat met zijn vaderen, en werd begraven bij zijn vaderen in de stad Davids; en zijn zoon Joram werd koning in zijn plaats.
2En hij had broeders, Jósafats zonen, Azárja, en Jehíël, en Zechárja, en Azarjáhu, en Míchaël, en Sefátja: deze allen waren zonen van Jósafat, de koning van Israël.
3En hun vader had hun vele gaven gegeven van zilver, en van goud, en van kostbaarheden, met vaste steden in Juda; maar het koninkrijk gaf hij Joram, omdat hij de eerstgeborene was.
4Toen Joram tot het koninkrijk van zijn vader opgekomen was, en zich versterkt had, zo doodde hij al zijn broeders met het zwaard, alsmede ook enige van de vorsten van Israël.
5Twee en dertig jaar was Joram oud, toen hij koning werd, en hij regeerde acht jaren te Jeruzalem.
6En hij wandelde in de weg van de koningen van Israël, zoals het huis van Achab deed; want hij had de dochter van Achab tot een vrouw; en hij deed wat kwaad was in de ogen des Heeren.
7Doch de Heere wilde het huis van David niet verderven, om het verbond, dat Hij met David gemaakt had; en zoals Hij gezegd had, hem en zijn zonen te allen dage een lamp te zullen geven.
=Afval van de Edomieten
8In zijn dagen vielen de Edomieten af van onder het gebied van Juda, en zij maakten over zich een koning.
9Daarom trok Joram voort met zijn oversten, en al de wagens met hem; en hij maakte zich des nachts op, en sloeg de Edomieten, die rondom hem waren, en de oversten der wagens.
10Evenwel vielen de Edomieten af van onder het gebied van Juda, tot op deze dag; toen in diezelfde tijd viel Libna af, van onder zijn gebied, want hij had de Heere, de God zijner vaderen, verlaten.
11Ook maakte hij hoogten op de bergen van Juda; en hij deed de inwoners van Jeruzalem hoereren, ja, hij dreef Juda daartoe.
=Elía's brief
12Zo kwam een schrijven tot hem van de profeet Elía, zeggende: Alzo zegt de Heere, de God van uw vader David: Omdat gij in de wegen van uw vader Jósafat, en in de wegen van Asa, de koning van Juda, niet gewandeld hebt;
13Maar hebt gewandeld in de weg van de koningen van Israël, en hebt Juda en de inwoners van Jeruzalem doen hoereren, overeenkomstig het hoereren van het huis van Achab; en ook uw broeders, van het huis uws vaders, gedood hebt, die beter waren dan gij;
14Zie, de Heere zal u plagen met een grote plaag aan uw volk, en aan uw kinderen, en aan uw vrouwen, en aan al uw have.
15Gij zult ook in grote krankheden zijn, door de krankheid van uw ingewanden, totdat uw ingewanden uitgaan vanwege de krankheid, jaar op jaar.
16Zo verwekte de Heere tegen Joram de geest der Filistijnen en der Arabieren, die aan de zijde der Moren zijn.
17Die trokken op in Juda, en braken daarin door, en voerden alle have weg, die in het huis des konings gevonden werd, zelfs ook zijn kinderen, en zijn vrouwen; zodat hem geen zoon overgelaten werd, dan Jóahaz, de kleinste van zijn zonen.
=Dood van Joram
18En na dit alles plaagde de Heere hem in zijn ingewand met een krankheid, waar geen genezen aan was.
19Dit geschiedde van jaar tot jaar, zodat toen de tijd van twee jaren voorbijgegaan was, zijn ingewanden met de krankheid uitgingen, dat hij stierf van boze krankheden; en zijn volk maakte hem geen branding, als de branding van zijn vaderen.
20Hij was twee en dertig jaren oud, toen hij koning werd, en regeerde acht jaren te Jeruzalem; en hij ging heen zonder begeerd te zijn; en zij begroeven hem in de stad Davids, maar niet in de graven der koningen.
=Aházia koning van Juda
#22
1En de inwoners van Jeruzalem maakten Aházia, zijn jongste zoon, koning in zijn plaats; want een bende, die met de Arabieren in het leger gekomen was, had al de oudsten gedood. Aházia dan, de zoon van Joram, de koning van Juda, regeerde.
2Twee en veertig jaar was Aházia oud, toen hij koning werd, en hij regeerde een jaar te Jeruzalem; en de naam van zijn moeder was Athália, een dochter van Omri.
3Hij wandelde ook in de wegen van het huis van Achab; want zijn moeder was zijn raadgeefster, om goddeloos te handelen.
4En hij deed wat kwaad was in de ogen des Heeren, gelijk het huis van Achab; want zij waren zijn raadgevers, na de dood van zijn vader, hem ten verderve.
5Hij wandelde ook in hun raad, en trok heen met Joram, de zoon van Achab, de koning van Israël, tot de strijd tegen Házaël, de koning van Syrië, bij Ramoth in Gilead; en de Syriërs versloegen Joram.
6En hij keerde weer om zich te laten genezen te Jizreël; want hij had wonden, die men hem bij Rama geslagen had, toen hij streed tegen Házaël, de koning van Syrië; en Azárja, de zoon van Joram, de koning van Juda, kwam af, om Joram, de zoon van Achab, te Jizreël te bezien, want hij was krank.
7De vertreding nu van Aházia, dat hij tot Joram kwam, was van God; want toen hij gekomen was, trok hij met Joram uit tot Jehu, de zoon van Nimsi, die de Heere gezalfd had, om het huis van Achab uit te roeien.
8Zo geschiedde het, toen Jehu het oordeel uitvoerde tegen het huis van Achab, dat hij de vorsten van Juda en de zonen van de broeders van Aházia, die Aházia dienden, vond, en die doodde.
=Aházia gedood
9Daarna zocht hij Aházia, en zij kregen hem (want hij was verstoken in Samaria), en zij brachten hem tot Jehu, en zij doodden hem, en begroeven hem; want zij zeiden: Hij is de zoon van Jósafat, die de Heere met zijn ganse hart gezocht heeft. Zo had het huis van Aházia niemand, die kracht behield tot het koninkrijk.
=Athália regeert
10Toen Athália, de moeder van Aházia, zag, dat haar zoon dood was, zo maakte zij zich op, en bracht al het koninklijke zaad van het huis van Juda om.
11Maar Józabath, de dochter van de koning, nam Joas, de zoon van Aházia, en stal hem uit het midden van de zonen van de koning, die gedood werden, en zette hem en zijn voedster in een slaapkamer; zo verborg hem Józabath, de dochter van de koning Joram, de vrouw van de priester Jójada (want zij was de zuster van Aházia), voor Athália, dat zij hem niet doodde.
12En hij was bij hen verstoken in het huis Gods zes jaren; en Athália regeerde over het land.
=Joas koning van Juda
#23
1Doch in het zevende jaar versterkte Jójada zich, en nam de oversten van honderd, Azárja, de zoon van Jeróham, en Ismaël, de zoon van Jóhanan, en Azárja, de zoon van Obed, en Maäséja, de zoon van Adája, en Elisáfat, de zoon van Zichri, met zich in een verbond.
2Die trokken om in Juda, en vergaderden de Levieten uit alle steden van Juda, en de hoofden der vaderen van Israël, en zij kwamen naar Jeruzalem.
3En die ganse gemeente maakte een verbond in het huis Gods, met de koning; en hij zeide tot hen: Ziet, de zoon des konings zal koning zijn, zoals de Heere van de zonen van David gesproken heeft.
4Dit is de zaak, die gij doen zult: een derde deel van u, die op de sabbat ingaan, van de priesters en van de Levieten, zullen tot poortwachters van de dorpels zijn;
5En een derde deel zal zijn aan het huis des konings; en een derde deel aan de Fundamentpoort; en al het volk zal in de voorhoven zijn van het huis des Heeren.
6Maar dat niemand kome in het huis des Heeren, dan de priesters en de Levieten, die dienen; die zullen ingaan, want zij zijn heilig; maar al het volk zal de wacht des Heeren waarnemen.
7De Levieten nu zullen de koning rondom omringen, een ieder met zijn wapens in zijn hand; en die tot het huis inkomt, zal gedood worden; doch weest gij bij de koning, als hij inkomt en uitgaat.
8En de Levieten en gans Juda deden naar alles, wat de priester Jójada geboden had; en zij namen een ieder zijn mannen, die op de sabbat inkwamen, met hen, die op de sabbat uitgingen; want de priester Jójada had aan de afdelingen geen verlof gegeven.
9Verder gaf de priester Jójada aan de oversten van honderd de spiesen, en de rondassen, en de schilden, die van de koning David geweest waren, die in het huis Gods waren.
10En hij stelde al het volk, en een ieder met zijn wapen in zijn hand, van de rechterzijde van het huis tot de linkerzijde van het huis, naar het altaar, en naar het huis, bij de koning rondom.
11Toen brachten zij de zoon des konings voor, en zetten hem de kroon op, en gaven hem de getuigenis, en zij maakten hem koning; en Jójada en zijn zonen zalfden hem, en zeiden: De koning leve!
12Toen nu Athália hoorde de stem van het volk, dat toeliep en de koning roemde, kwam zij tot het volk in het huis des Heeren.
13En zij zag toe; en ziet, de koning stond bij zijn pilaar, aan de ingang; en de oversten en de trompetten waren bij de koning; en al het volk des lands was blijde, en blies met de trompetten; en de zangers waren er met muzikale instrumenten, en gaven te kennen, dat men lofzingen zou; toen verscheurde Athália haar klederen, en zij riep: Verraad, verraad!
14Maar de priester Jójada bracht de oversten van honderd, die over het heer gesteld waren, uit, en zeide tot hen: Brengt ze uit tot buiten de gelederen, en die haar volgt, zal met het zwaard gedood worden; want de priester had gezegd: Gij zult ze in het huis des Heeren niet doden.
15En zij legden de handen aan haar, en zij ging naar de ingang van de Paardenpoort, naar het huis des konings; en zij doodden ze daar.
=De eredienst door Jójada hersteld
16En Jójada maakte een verbond tussen zich, en tussen al het volk, en tussen de koning, dat zij de Heere tot een volk zouden zijn.
17Daarna ging al het volk in het huis van Baäl, en braken dat af; en zijn altaren en zijn beelden verbraken zij, en Matthan, de priester van Baäl, sloegen zij dood voor de altaren.
18Jójada nu stelde de ambten in het huis des Heeren onder de hand van de Levietische priesters, die David in het huis des Heeren ingedeeld had, om de brandoffers des Heeren te offeren, gelijk in de wet van Mozes geschreven is, met blijdschap en met gezang, naar de instelling van David.
19En hij stelde de poortwachters aan de poorten van het huis des Heeren, opdat niemand, in enig ding onrein zijnde, inkwam.
20En hij nam de oversten van honderd, en de machtigen, en die heerschappij hadden onder het volk, en al het volk des lands, en bracht de koning van het huis des Heeren af, en zij kwamen door het midden van de hoge poort in het huis des konings; en zij zetten de koning op de troon van het koninkrijk.
21En al het volk des lands was blijde, en de stad werd stil, nadat zij Athália met het zwaard gedood hadden.
=Joas laat de tempel herstellen
#24
1Joas was zeven jaren oud, toen hij koning werd, en hij regeerde veertig jaren te Jeruzalem; en de naam van zijn moeder was Zibja, van Ber-Séba.
2En Joas deed wat recht was in de ogen des Heeren, al de dagen van de priester Jójada.
3En Jójada nam voor hem twee vrouwen; en hij gewon zonen en dochters.
4Het geschiedde nu na dezen, dat het in het hart van Joas was, het huis des Heeren te vernieuwen.
5Zo vergaderde hij de priesters en de Levieten, en zeide tot hen: Trekt uit tot de steden van Juda, en vergadert geld van het ganse Israël, om het huis van uw God te verbeteren van jaar tot jaar; en gij, haast u tot deze zaak; maar de Levieten haastten zich niet.
6En de koning riep Jójada, het hoofd, en zeide tot hem: Waarom hebt gij geen onderzoek gedaan bij de Levieten, dat zij uit Juda en uit Jeruzalem inbrengen zouden de schatting van Mozes, de knecht des Heeren, en van de gemeente van Israël, voor de tent der getuigenis?
7Want toen Athália goddeloos handelde, hadden haar zonen het huis Gods opengebroken, ja, zelfs alle geheiligde dingen van het huis des Heeren besteed aan de Baäls.
8En de koning gebood, en zij maakten een kist, en stelden die buiten aan de poort van het huis des Heeren.
9En men deed uitroepen in Juda en in Jeruzalem, dat men de Heere inbrengen zou de schatting van Mozes, de knecht Gods, over Israël in de woestijn.
10Toen verblijdden zich alle oversten en al het volk, en zij brachten in, en wierpen in de kist, totdat men voleindigd had.
11Het geschiedde nu ter tijd, toen hij de kist, naar het bevel des konings, door de hand der Levieten, inbracht, en toen zij zagen, dat er veel geld was, dat de schrijver des konings kwam, en de aangestelde van de hoofdpriester, en de kist leeg maakten, en die opnamen, en die terugbrachten aan haar plaats; alzo deden zij van dag tot dag, en verzamelden geld in menigte;
12Wat de koning en Jójada gaven aan hen, die het werk van de dienst van het huis des Heeren verzorgden; en zij huurden houwers en timmerlieden, om het huis des Heeren te vernieuwen, alsook werkmeesters in ijzer en koper, om het huis des Heeren te verbeteren.
13Zo deden de verzorgers van het werk, dat de verbetering van het werk door hun hand toenam; en zij herstelden het huis Gods in zijn gestaltenis, en maakten het vast.
14Toen zij nu voleindigd hadden, brachten zij voor de koning en Jójada het overige van het geld, waarvan hij vaten maakte voor het huis des Heeren, vaten om te dienen en te offeren, en rookschalen, en gouden en zilveren vaten; en zij offerden gedurig brandoffers in het huis des Heeren al de dagen van Jójada.
=Jójada sterft
15En Jójada werd oud en zat van dagen, en stierf; hij was honderd dertig jaren oud, toen hij stierf.
16En zij begroeven hem in de stad Davids, bij de koningen, want hij had goed gedaan in Israël, beide aan God en zijn huis.
17Maar na de dood van Jójada kwamen de vorsten van Juda, en bogen zich neer voor de koning; toen hoorde de koning naar hen.
18Zo verlieten zij het huis van de Heere, de God hunner vaderen, en dienden de bossen en de afgoden; toen was een grote toornigheid over Juda en Jeruzalem, om deze hun schuld.
19Doch Hij zond profeten onder hen, om hen tot de Heere te doen weerkeren; die betuigden tegen hen, maar zij neigden de oren niet.
20En de Geest Gods toog Zacharía aan, de zoon van Jójada, de priester, die boven het volk stond, en hij zeide tot hen: Zo zegt God: Waarom overtreedt gij de geboden des Heeren? Daarom zult gij niet voorspoedig zijn; omdat gij de Heere verlaten hebt, zo zal Hij u verlaten.
=Zacharía gestenigd
21En zij maakten een samenzwering tegen hem, en stenigden hem met stenen door het gebod des konings, in het voorhof van het huis des Heeren.
22Zo gedacht de koning Joas niet aan de weldadigheid, die zijn vader Jójada aan hem gedaan had, maar doodde zijn zoon; die toen hij stierf, zeide: De Heere zal het zien en zoeken!
23Daarom geschiedde het met de wisseling van het jaar, dat de heerkracht van Syrië tegen hem optrok, en zij kwamen tot Juda en Jeruzalem, en verdierven uit het volk al de vorsten des volks; en zij zonden al hun roof tot de koning van Damaskus.
24Hoewel de heerkracht van Syrië met weinig mannen kwam, evenwel gaf de Heere in hun hand een heerkracht van grote menigte, omdat zij de Heere, de God hunner vaderen, verlaten hadden; alzo voerden zij de oordelen uit tegen Joas.
25En toen zij van hem getrokken waren (want zij lieten hem in grote krankheden), maakten zijn knechten, om het bloed van de zonen van de priester Jójada, een samenzwering tegen hem, en zij sloegen hem dood op zijn bed, dat hij stierf; en zij begroeven hem in de stad Davids, maar zij begroeven hem niet in de graven der koningen.
26Dezen nu zijn, die een samenzwering tegen hem maakten: Zabad, de zoon van Simeath, de Ammonietische, en Józabad, de zoon van Simrith, de Moabietische.
27Wat nu zijn zonen betreft, en de grootheid van de last, hem opgelegd, en het gebouw van het huis Gods, ziet, zij zijn geschreven in de historie van het boek der koningen; en zijn zoon Amázia werd koning in zijn plaats.
=Amázia koning van Juda
#25
1Amázia, vijf en twintig jaren oud zijnde, werd koning, en regeerde negen en twintig jaren te Jeruzalem; en de naam van zijn moeder was Jóaddan, van Jeruzalem.
2En hij deed wat recht was in de ogen des Heeren, doch niet met een volkomen hart.
3Het geschiedde nu, toen het koninkrijk aan hem bevestigd was, dat hij zijn knechten, die de koning, zijn vader, geslagen hadden, doodde.
4Doch hun kinderen doodde hij niet, maar hij deed, gelijk in de wet, in het boek van Mozes, geschreven is, waar de Heere geboden heeft, zeggende: De vaders zullen niet sterven om de kinderen, en de kinderen zullen niet sterven om de vaders; maar een ieder zal om zijn zonde sterven.
5En Amázia vergaderde Juda, en stelde hen, naar de huizen der vaderen, tot oversten van duizend en tot oversten van honderd, door gans Juda en Benjamin; en hij monsterde hen, van twintig jaren oud en daarboven, en vond hen driehonderd duizend uitgelezenen, uittrekkende ten strijde, spies en rondas hanterende.
6Daartoe huurde hij uit Israël honderd duizend kloeke helden, voor honderd talenten zilver.
7Maar er kwam een man Gods tot hem, zeggende: O, koning! laat het leger van Israël met u niet gaan; want de Heere is niet met Israël, met alle kinderen van Efraïm.
8Maar zo gij gaat, doe het, wees sterk ten strijde; God zal u doen vallen voor de vijand; want in God is kracht, om te helpen en om te doen vallen.
9En Amázia zeide tot de man Gods: Maar wat zal men doen met de honderd talenten, die ik aan de benden van Israël gegeven heb? En de man Gods zeide: De Heere heeft meer dan dit, om u te geven.
10Toen scheidde Amázia die af, te weten de benden, die uit Efraïm tot hem gekomen waren, dat zij naar hun plaats gingen; daarom ontstak hun toorn zeer tegen Juda, en zij keerden weer tot hun plaats in hittigheid des toorns.
=Amázia overwint de Edomieten
11Amázia nu sterkte zich, en leidde zijn volk uit, en trok in het Zoutdal, en sloeg van de kinderen van Seïr tien duizend.
12Daartoe vingen de kinderen van Juda tien duizend levend, en brachten ze op de hoogte van de steenrots, en stieten hen van de spits van de steenrots af, dat zij allen barstten.
13Maar de mannen der benden, die Amázia had doen weerkeren, dat zij met hem in de strijd niet zouden trekken, die deden een inval in de steden van Juda, van Samaria af tot Beth-Hóron toe, en sloegen van hen drie duizend, en roofden veel roof.
14Het geschiedde nu, nadat Amázia van het slaan van de Edomieten gekomen was, en dat hij de goden van de kinderen van Seïr meegebracht had, dat hij die zich tot goden stelde, en zich voor die neerboog, en die rookte.
15Toen ontstak de toorn des Heeren tegen Amázia; en Hij zond tot hem een profeet, die zeide tot hem: Waarom hebt gij de goden van dat volk gezocht, die hun volk niet gered hebben uit uw hand?
16En het geschiedde, toen hij tot hem sprak, dat hij hem zeide: Heeft men u tot raadgever des konings gesteld? Houd gij op; waarom zouden zij u slaan? Toen hield de profeet op, en zeide: Ik merk, dat God besloten heeft u te verderven, omdat gij dit gedaan, en naar mijn raad niet gehoord hebt.
17En Amázia, de koning van Juda, hield raad, dat hij zond tot Joas, de zoon van Jóahaz, de zoon van Jehu, de koning van Israël, om te zeggen: Kom, laat ons elkanders aangezicht zien.
18Maar Joas, de koning van Israël, zond tot Amázia, de koning van Juda, om te zeggen: De distel, die op de Libanon is, zond tot de ceder, die op de Libanon is, om te zeggen: Geef uw dochter mijn zoon tot vrouw; maar het gedierte des velds, dat op de Libanon is, ging voorbij, en vertrad de distel.
19Gij zegt: Zie, gij hebt de Edomieten geslagen; daarom heeft uw hart u verheven, om te roemen; nu, blijf in uw huis; waarom zoudt gij u in het kwaad mengen, dat gij vallen zoudt; gij en Juda met u?
20Doch Amázia hoorde niet, want het was van God, opdat Hij hen in hun hand gaf, aangezien zij de goden van de Edomieten gezocht hadden.
21Zo trok Joas, de koning van Israël, op, en hij en Amázia, de koning van Juda, zagen elkanders aangezichten te Beth-Sémes, dat in Juda is.
=Amázia door Israël geslagen
22En Juda werd geslagen voor het aangezicht van Israël; en zij vluchtten een ieder in zijn tenten.
23En Joas, de koning van Israël, greep Amázia, de koning van Juda, de zoon van Joas, de zoon van Jóahaz, te Beth-Sémes; en hij bracht hem te Jeruzalem, en hij brak aan de muur van Jeruzalem, van de poort van Efraïm tot aan de Hoekpoort, vierhonderd ellen.
24Daartoe nam hij al het goud, en het zilver, en al de vaten, die in het huis Gods gevonden werden, bij Obed-Edom, en de schatten van het huis des konings, alsook gijzelaars, en hij keerde weer naar Samaria.
25Amázia nu, de zoon van Joas, de koning van Juda, leefde na de dood van Joas, de zoon van Jóahaz, de koning van Israël, vijftien jaren.
26Het overige nu van de geschiedenissen van Amázia, de eerste en de laatste, ziet, zijn die niet geschreven in het boek der koningen van Juda en Israël?
=Amázia gedood
27Van de tijd nu af, dat Amázia afgeweken was van achter de Heere, zo maakten zij in Jeruzalem een samenzwering tegen hem; doch hij vluchtte naar Lachis. Toen zonden zij achter hem aan tot Lachis, en doodden hem aldaar.
28En zij brachten hem op paarden, en begroeven hem bij zijn vaderen in de stad van Juda.
=Uzzia koning van Juda
#26
1Toen nam het ganse volk van Juda Uzzia (die nu zestien jaren oud was), en maakte hem koning in de plaats van zijn vader Amázia.
2Deze bouwde Eloth, en bracht het terug aan Juda, nadat de koning met zijn vaderen ontslapen was.
3Zestien jaren was Uzzia oud, toen hij koning werd, en hij regeerde twee en vijftig jaren te Jeruzalem; en de naam van zijn moeder was Jechólia, van Jeruzalem.
4En hij deed wat recht was in de ogen des Heeren, naar alles, wat zijn vader Amázia gedaan had.
5Want hij begaf zich om God te zoeken, in de dagen van Zacharía, die verstandig was in de gezichten Gods; in de dagen nu, dat hij de Heere zocht, maakte God hem voorspoedig.
6Want hij trok uit, en voerde krijg tegen de Filistijnen, en brak de muur van Gath, en de muur van Jabne, en de muur van Asdod; daartoe bouwde hij steden in Asdod, en onder de Filistijnen.
7En God hielp hem tegen de Filistijnen, en tegen de Arabieren, die te Gur-Baäl woonden, en tegen de Meünieten.
8En de Ammonieten gaven Uzzia geschenken; en zijn naam ging tot de ingang van Egypte, want hij sterkte zich ten hoogste.
9Daartoe bouwde Uzzia torens te Jeruzalem, aan de Hoekpoort en aan de Dalpoort, en aan de hoeken; en hij versterkte ze.
10Hij bouwde ook torens in de woestijn, en hieuw vele putten uit, aangezien hij veel vee had, beide in de laagten en in de effen velden; akkerlieden en wijngaardeniers op de bergen en op de vruchtbare velden; want hij was een liefhebber van de landbouw.
11Verder had Uzzia een heerkracht van geoefenden ten oorlog, uittrekkende ten strijde bij benden, naar het getal van hun monstering, door de hand van Jéiël, de schrijver, en Mahaséja, de ambtman; onder de hand van Hanánja, een van de vorsten des konings.
12Het gehele getal van de hoofden der vaderen, van de strijdbare helden, was twee duizend zeshonderd.
13En onder hun hand was een krijgsheer van driehonderd zeven duizend vijfhonderd, die met strijdbare kracht zich ten oorlog oefenden, om de koning tegen de vijand te helpen.
14En Uzzia bereidde voor hen, voor het ganse leger, schilden, en spiesen, en helmen, en pantsers, en bogen, zelfs tot de slingerstenen toe.
15Hij maakte ook te Jeruzalem kunstige werken, uitvinding van kunstige werkmeesters, dat zij op de torens en op de hoeken zijn zouden, om met pijlen en met grote stenen te schieten; zo ging zijn naam tot verre heen uit, want hij werd wonderlijk geholpen, totdat hij sterk werd.
16Maar toen hij sterk geworden was, verhief zich zijn hart tot verdervens toe, en hij overtrad tegen de Heere, zijn God; want hij ging in de tempel des Heeren, om te roken op het reukaltaar.
17Doch Azária, de priester, ging hem na, en met hem de priesters des Heeren, tachtig kloeke mannen.
18En zij weerstonden de koning Uzzia, en zeiden tot hem: Het komt u niet toe, Uzzia, de Heere te roken, maar de priesters, Aärons zonen, die geheiligd zijn, om te roken; ga uit het heiligdom, want gij hebt overtreden, en het zal u niet tot eer zijn van de Heere God.
=Uzzia melaats
19Toen werd Uzzia toornig, en het reukwerk was in zijn hand, om te roken; toen hij nu toornig werd tegen de priesters, rees de melaatsheid op aan zijn voorhoofd, voor het aangezicht van de priesters, in het huis des Heeren, van boven het reukaltaar.
20Toen zag de hoofdpriester Azária op hem, en al de priesters, en ziet, hij was melaats aan zijn voorhoofd, en zij stieten hem met haast van daar, ja hij zelf werd ook gedreven uit te gaan, omdat de Heere hem geplaagd had.
21Alzo was de koning Uzzia melaats tot aan de dag van zijn dood; en melaats zijnde, woonde hij in een afgezonderd huis, want hij was van het huis des Heeren afgesneden; Jotham nu, zijn zoon, was over het huis des konings, richtende het volk des lands.
22Het overige nu van de geschiedenissen van Uzzia, de eerste en de laatste, heeft de profeet Jesája, de zoon van Amos, beschreven.
=Uzzia sterft
23En Uzzia ontsliep met zijn vaderen, en zij begroeven hem bij zijn vaderen, in het veld van de begrafenis, die van de koningen was; want zij zeiden: Hij is melaats; en zijn zoon Jotham werd koning in zijn plaats.
=Jotham koning van Juda
#27
1Jotham was vijf en twintig jaren oud, toen hij koning werd, en hij regeerde zestien jaren te Jeruzalem; en de naam van zijn moeder was Jerusa, een dochter van Zadok.
2En hij deed wat recht was in de ogen des Heeren, naar alles, wat zijn vader Uzzia gedaan had, behalve dat hij in de tempel des Heeren niet ging; en het volk verdierf zich nog.
3Deze bouwde de hoge poorten aan het huis des Heeren; hij bouwde ook veel aan de muur van Ofel.
4Daartoe bouwde hij steden op het gebergte van Juda; en in de wouden bouwde hij burchten en torens.
5Hij voerde ook krijg tegen de koning van de kinderen Ammons, en had de overhand over hen, zodat de kinderen Ammons in datzelfde jaar hem gaven honderd talenten zilver, en tien duizend kor tarwe, en tien duizend gerst; dit brachten de kinderen Ammons hem weer, ook in het tweede en in het derde jaar.
6Alzo versterkte Jotham zich; want hij richtte zijn wegen voor het aangezicht van de Heere, zijn God.
7Het overige nu van de geschiedenissen van Jotham, en al zijn krijgen, en zijn wegen, ziet, zij zijn geschreven in het boek der koningen van Israël en Juda.
8Hij was vijf en twintig jaren oud, toen hij koning werd; en hij regeerde zestien jaren te Jeruzalem.
9En Jotham ontsliep met zijn vaderen, en zij begroeven hem in de stad Davids; en zijn zoon Achaz werd koning in zijn plaats.
=Achaz koning van Juda
#28
1Achaz was twintig jaren oud, toen hij koning werd, en regeerde zestien jaren te Jeruzalem; en hij deed niet wat recht was in de ogen des Heeren, gelijk zijn vader David;
2Maar hij wandelde in de wegen van de koningen van Israël; daartoe maakte hij ook gegoten beelden voor de Baäls.
3Deze rookte ook in het dal van de zoon van Hinnom; en hij verbrandde zijn zonen in het vuur, naar de gruwelen der heidenen, die de Heere voor het aangezicht van de kinderen Israëls uit de bezitting verdreven had.
4Ook offerde hij en rookte op de hoogten en op de heuvels, alsook onder alle groen geboomte.
=Achaz geslagen
5Daarom gaf de Heere, zijn God, hem in de hand van de koning van Syrië, dat zij hem sloegen, en van hem gevankelijk wegvoerden een grote menigte van gevangenen, die zij te Damaskus brachten. En hij werd ook gegeven in de hand van de koning van Israël, die hem sloeg met een grote slag.
6Want Pekah, de zoon van Remália, sloeg in Juda honderd twintig duizend dood op één dag, allen strijdbare mannen, omdat zij de Heere, de God hunner vaderen, verlaten hadden.
7En Zichri, een geweldig man van Efraïm, sloeg Maäséja, de zoon des konings, dood, en Azríkam, de huisoverste, alsook Elkana, de tweede na de koning.
8En de kinderen Israëls voerden van hun broeders gevankelijk weg tweehonderd duizend, vrouwen, zonen en dochters, en plunderden ook veel roof van hen; en zij brachten de roof te Samaria.
9Aldaar nu was een profeet des Heeren, wiens naam was Oded; die ging uit, het leger tegemoet, dat naar Samaria kwam, en zeide tot hen: Ziet, door de grimmigheid van de Heere, de God uwer vaderen, over Juda, heeft Hij hen in uw hand gegeven, en gij hebt hen doodgeslagen in toornigheid, die tot aan de hemel raakt.
10Daartoe denkt gij nu de kinderen van Juda en Jeruzalem u tot slaven en slavinnen te onderwerpen; zijt gij het niet alleen? Bij u zijn schulden tegen de Heere, uw God.
11Nu dan, hoort mij, en brengt de gevangenen terug, die gij van uw broeders gevankelijk weggevoerd hebt; want de hitte van de toorn des Heeren is over u.
12Toen maakten zich mannen op van de hoofden der kinderen van Efraïm, Azária, de zoon van Jóhanan, Berechja, de zoon van Mesillémoth, en Jehizkía, de zoon van Sallum, en Amása, de zoon van Hadlai, tegen hen, die uit het leger kwamen.
13En zij zeiden tot hen: Gij zult deze gevangenen hier niet inbrengen, tot een schuld over ons tegen de Heere; denkt gij toe te doen tot onze zonden en tot onze schulden, hoewel wij vele schulden hebben, en de hitte van de toorn over Israël is?
14Toen lieten de toegerusten de gevangenen en de roof voor het aangezicht van de oversten en van de ganse gemeente.
15De mannen nu, die met namen uitgedrukt zijn, maakten zich op, en grepen de gevangenen, en kleedden van de roof al hun naakten; en zij kleedden hen, en schoeiden hen, en spijsden hen, en drenkten hen, en zalfden hen, en voerden ze op ezels, allen die zwak waren, en brachten hen te Jericho, de Palmstad, bij hun broeders; daarna keerden zij terug naar Samaria.
16Ter zelfder tijd zond de koning Achaz tot de koningen van Assyrië, dat zij hem helpen zouden.
17Daarenboven waren ook de Edomieten gekomen, en hadden Juda geslagen en gevangenen gevankelijk weggevoerd.
18Daartoe waren de Filistijnen in de steden der laagte en het zuiden van Juda ingevallen, en hadden ingenomen Beth-Sémes, en Ajálon, en Gedéroth, en Socho en zijn onderhorige plaatsen, en Timna en zijn onderhorige plaatsen, en Gimzo en zijn onderhorige plaatsen; en zij woonden aldaar.
19Want de Heere vernederde Juda, om der wille van Achaz, de koning van Israël; want hij had Juda afgetrokken, dat het gans zeer overtrad tegen de Heere.
20En Tiglath-Pilnéser, de koning van Assyrië, kwam tot hem; doch hij benauwde hem, en sterkte hem niet.
21Want Achaz nam een deel van het huis des Heeren, en van het huis des konings en der vorsten, wat hij de koning van Assyrië gaf; maar hij hielp hem niet.
22Ja, ter tijd, toen men hem benauwde, zo maakte hij het overtreden tegen de Heere nog meer; dit was de koning Achaz.
23Want hij offerde de goden van Damaskus, die hem geslagen hadden, en zeide: Omdat de goden van de koningen van Syrië hen helpen, zal ik hun offeren, opdat zij mij ook helpen; maar zij waren hem tot zijn val, alsook aan gans Israël.
24En Achaz verzamelde de vaten van het huis Gods, en hieuw de vaten van het huis Gods in stukken, en sloot de deuren van het huis des Heeren toe; daartoe maakte hij zich altaren in alle hoeken te Jeruzalem.
25Ook maakte hij in elke stad van Juda hoogten, om andere goden te roken; alzo verwekte hij de Heere, de God zijner vaderen tot toorn.
26Het overige nu van zijn geschiedenissen, en al zijn wegen, de eerste en de laatste, ziet, zij zijn geschreven in het boek der koningen van Juda en Israël.
27En Achaz ontsliep met zijn vaderen, en zij begroeven hem in de stad te Jeruzalem; maar zij brachten hem niet in de graven der koningen van Israël; en zijn zoon Jehizkía werd koning in zijn plaats.
=Hizkía, koning van Juda, herstelt de godsdienst
#29
1Jehizkía werd koning, vijf en twintig jaren oud zijnde, en regeerde negen en twintig jaren te Jeruzalem; en de naam van zijn moeder was Abía, een dochter van Zacharía.
2Hij deed wat recht was in de ogen des Heeren, naar alles, wat zijn vader David gedaan had.
3Deze deed in het eerste jaar van zijn regering, in de eerste maand, de deuren van het huis des Heeren open, en verbeterde ze.
4En hij bracht de priesters en de Levieten in, en hij verzamelde ze in de Ooststraat.
5En hij zeide tot hen: Hoort mij, o Levieten; heiligt nu uzelf, en heiligt het huis van de Heere, de God uwer vaderen, en brengt de onreinheid uit van het heiligdom.
6Want onze vaders hebben overtreden, en gedaan wat kwaad was in de ogen van de Heere, onze God, en hebben Hem verlaten, en zij hebben hun aangezichten van de tabernakel des Heeren afgewend, en hebben die de nek toegekeerd.
7Ook hebben zij de deuren van het voorhuis toegesloten, en de lampen uitgeblust en het reukwerk niet gerookt; en het brandoffer hebben zij in het heiligdom aan de God Israëls niet geofferd.
8Daarom is een grote toorn des Heeren over Juda en Jeruzalem geweest; en Hij heeft hen overgegeven tot beroering, tot verwoesting en tot aanfluiting, zoals gij ziet met uw ogen.
9Want ziet, onze vaders zijn door het zwaard gevallen; daartoe onze zonen, en onze dochters, en onze vrouwen zijn daarom in gevangenis geweest.
10Nu is het in mijn hart een verbond te maken met de Heere, de God Israëls, opdat de hitte van Zijn toorn van ons afkere.
11Mijn zonen, weest nu niet traag; want de Heere heeft u verkoren, dat gij voor Zijn aangezicht staan zoudt, om Hem te dienen; en opdat gij Hem dienaars en wierokers zoudt wezen.
12Toen maakten zich de Levieten op, Mahath, de zoon van Amásai, Joël, de zoon van Azárja, van de kinderen der Kehathieten; en van de kinderen van Mérari, Kis, de zoon van Abdi, en Azárja, de zoon van Jeháleël; en van de Gersonieten, Joah, de zoon van Zimma, en Eden, de zoon van Joah;
13En van de kinderen van Elízafan, Simri en Jeíël; en van de kinderen van Asaf, Zechárja en Mattánja;
14En van de kinderen van Heman, Jehíël en Simeï; en van de kinderen van Jedúthun, Semája en Uzzíël.
15En zij verzamelden hun broeders, en heiligden zich, en kwamen, naar het gebod des konings, door de woorden des Heeren, om het huis des Heeren te reinigen.
16Maar de priesters gingen binnen in het huis des Heeren, om dat te reinigen, en zij brachten uit in het voorhof van het huis des Heeren al de onreinheid, die zij in de tempel des Heeren vonden; en de Levieten namen ze op, om naar buiten uit te brengen, in de beek Kidron.
17Zij begonnen nu te heiligen op de eerste van de eerste maand, en op de achtste dag van de maand kwamen zij in het voorhuis des Heeren, en heiligden het huis des Heeren in acht dagen; en op de zestiende dag van de eerste maand maakten zij een einde.
18Daarna kwamen zij binnen tot de koning Hizkía, en zeiden: Wij hebben het gehele huis des Heeren gereinigd, alsook het brandofferaltaar met al zijn gereedschap, en de tafel der toerichting met al haar gereedschap.
19Alle gereedschap ook, dat de koning Achaz, onder zijn koninkrijk, door zijn overtreding weggeworpen had, hebben wij bereid en geheiligd; en zie, zij zijn voor het altaar des Heeren.
20Toen maakte zich de koning Jehizkía vroeg op, en verzamelde de oversten der stad, en hij ging op in het huis des Heeren.
21En zij brachten zeven varren, en zeven rammen, en zeven lammeren, en zeven geitenbokken tot een zondoffer voor het koninkrijk, en voor het heiligdom, en voor Juda; en hij zeide tot de zonen van Aäron, de priesters, dat zij die op het altaar des Heeren zouden offeren.
22Zo slachtten zij de runderen, en de priesters ontvingen het bloed, en sprengden het op het altaar; zij slachtten ook de rammen, en sprengden het bloed op het altaar; insgelijks slachtten zij de lammeren, en sprengden het bloed op het altaar.
23Daarna brachten zij de bokken bij, tot een zondoffer, voor het aangezicht van de koning en van de gemeente, en zij legden hun handen daarin.
24En de priesters slachtten ze, en ontzondigden met hun bloed op het altaar, om verzoening te doen voor het ganse Israël; want de koning had dat brandoffer en dat zondoffer voor gans Israël bevolen.
25En hij stelde de Levieten in het huis des Heeren, met cimbalen, met luiten en harpen, naar het gebod van David, en van Gad, de ziener des konings, en van Nathan, de profeet; want dit gebod was van de hand des Heeren, door de hand van Zijn profeten.
26De Levieten nu stonden met de instrumenten van David, en de priesters met de trompetten.
27En Hizkía beval, dat men het brandoffer op het altaar zou offeren; op de tijd nu, toen dat brandoffer begon, begon het gezang des Heeren met de trompetten en met de instrumenten van David, de koning van Israël.
28De ganse gemeente nu boog zich neer, toen men het gezang zong, en met trompetten trompette; dit alles totdat het brandoffer voleindigd was.
29Toen men nu geëindigd had te offeren, bukten de koning en allen, die bij hem gevonden waren, en bogen zich neer.
30Daarna zeide de koning Jehizkía, en de oversten, tot de Levieten, dat zij de Heere loven zouden, met de woorden van David en van Asaf, de ziener; en zij loofden tot blijdschap toe; en neigden hun hoofden, en bogen zich neer.
31En Jehizkía antwoordde en zeide: Nu hebt gij uw handen de Heere gevuld, treedt toe, en brengt slachtoffers en lofoffers tot het huis des Heeren; en de gemeente bracht slachtoffers en lofoffers, en alle vrijwilligen van hart brandoffers.
32En het getal van de brandoffers, die de gemeente bracht, was zeventig runderen, honderd rammen, tweehonderd lammeren; deze alle de Heere tot een brandoffer.
33Nog waren van de geheiligde dingen zeshonderd runderen en drie duizend schapen.
34Doch van de priesters waren er te weinig, en zij konden al de brandoffers de huid niet aftrekken; daarom hielpen hen hun broeders, de Levieten, totdat het werk geëindigd was, en totdat de andere priesters zich geheiligd hadden; want de Levieten waren oprechter van hart, om zich te heiligen, dan de priesters.
35En ook waren de brandoffers in menigte, met het vet der dankoffers, en met de drankoffers, voor de brandoffers; alzo werd de dienst van het huis des Heeren besteld.
36Jehizkía nu en al het volk verblijdden zich over wat God het volk bereid had; want deze zaak geschiedde met haast.
=Hizkía viert te Jeruzalem het paasfeest
#30
1Daarna zond Jehizkía tot het ganse Israël en Juda, en schreef ook brieven aan Efraïm en Manasse, dat zij zouden komen tot het huis des Heeren te Jeruzalem, om de Heere, de God Israëls, pascha te houden.
2Want de koning had raad gehouden met zijn oversten en de ganse gemeente te Jeruzalem, om het pascha te houden in de tweede maand.
3Want zij hadden het niet kunnen houden op zijn tijd, omdat de priesters zich niet genoeg geheiligd hadden, en het volk zich niet verzameld had te Jeruzalem.
4En deze zaak was recht in de ogen van de koning, en in de ogen van de ganse gemeente.
5Zo besloten zij dit, dat men een stem door gans Israël, van Ber-Séba tot Dan, zou laten doorgaan, opdat zij zouden komen om het pascha de Heere, de God Israëls, te houden in Jeruzalem; want zij hadden het in lang niet gehouden, gelijk het geschreven was.
6De lopers dan gingen heen met de brieven van de hand van de koning en van zijn vorsten, door gans Israël en Juda, en naar het gebod des konings, zeggende: Gij, kinderen Israëls, bekeert u tot de Heere, de God van Abraham, Izak en Israël, zo zal Hij Zich keren tot de ontkomenen, die u overgebleven zijn uit de hand van de koningen van Assyrië.
7En weest niet als uw vaders en als uw broeders, die tegen de Heere, de God hunner vaderen, overtreden hebben; waarom Hij hen tot verwoesting overgegeven heeft, zoals gij ziet.
8Verhardt nu uw nek niet, gelijk uw vaderen; geeft de Heere de hand, en komt tot Zijn heiligdom, dat Hij geheiligd heeft tot in eeuwigheid, en dient de Heere, uw God; zo zal de hitte van Zijn toorn van u afkeren.
9Want als gij u bekeert tot de Heere, zullen uw broeders en uw kinderen barmhartigheid vinden voor het aangezicht van hen, die hen gevangen hebben, zodat zij in dit land zullen weerkomen; want de Heere, uw God, is genadig en barmhartig, en zal het aangezicht van u niet afwenden, zo gij u tot Hem bekeert.
10Zo gingen de lopers door, van stad tot stad, door het land van Efraïm en Manasse, tot Zebulon toe; doch zij belachten hen, en bespotten hen.
11Evenwel verootmoedigden zich sommigen van Aser, en Manasse, en van Zebulon, en kwamen te Jeruzalem.
12Ook was de hand Gods in Juda, hun enerlei hart gevende, dat zij het gebod van de koning en van de vorsten deden, naar het woord des Heeren.
13En te Jeruzalem verzamelde zich veel volk, om het feest der ongezuurde broden te houden, in de tweede maand, een zeer grote gemeente.
14En zij maakten zich op, en namen de altaren weg, die te Jeruzalem waren; daartoe namen zij alle rooktuig weg, dat zij in de beek Kidron wierpen.
15Toen slachtten zij het pascha, op de veertiende van de tweede maand; en de priesters en de Levieten waren beschaamd geworden, en hadden zich geheiligd, en hadden brandoffers gebracht in het huis des Heeren.
16En zij stonden in hun stand, naar hun gebruik, naar de wet van Mozes, de man Gods; de priesters sprengden het bloed, dat nemende uit de hand der Levieten.
17Want een menigte was in die gemeente, die zich niet geheiligd hadden; daarom waren de Levieten over het slachten van de paaslammeren, voor iedereen, die niet rein was, om die de Heere te heiligen.
18Want een menigte van het volk, velen van Efraïm en Manasse, Issaschar en Zebulon, hadden zich niet gereinigd, maar aten het pascha, niet gelijk geschreven is. Doch Jehizkía bad voor hen, zeggende: De Heere, die goed is, make verzoening voor hem,
19Die zijn ganse hart gericht heeft, om God de Heere, de God zijner vaderen, te zoeken, hoewel niet naar de reinheid van het heiligdom.
20En de Heere verhoorde Jehizkía, en heelde het volk.
21Zo hielden de kinderen Israëls, die te Jeruzalem gevonden werden, het feest der ongezuurde broden, zeven dagen, met grote blijdschap. De Levieten nu en de priesters prezen de Heere, dag op dag, met sterk luidende instrumenten des Heeren.
22En Jehizkía sprak naar het hart van alle Levieten, die verstand hadden in de goede kennis des Heeren; en zij aten de offeranden van de gezette hoogtijd zeven dagen, offerende dankoffers, en lovende de Heere, de God hunner vaderen.
23Toen nu de ganse gemeente raad gehouden had, om andere zeven dagen te houden, hielden zij nog zeven dagen met blijdschap.
24Want Jehizkía, de koning van Juda, gaf de gemeente duizend varren en zeven duizend schapen; en de vorsten gaven de gemeente duizend varren en tien duizend schapen; de priesters nu hadden zich in menigte geheiligd.
25En de ganse gemeente van Juda verblijdde zich, alsook de priesters en de Levieten, en de gehele gemeente van hen, die uit Israël gekomen waren; ook de vreemdelingen, die uit het land van Israël gekomen waren, en die in Juda woonden.
26Zo was er grote blijdschap te Jeruzalem; want van de dagen van Sálomo, de zoon van David, de koning van Israël, was desgelijks in Jeruzalem niet geweest.
27Toen stonden de Levietische priesters op, en zegenden het volk; en hun stem werd gehoord; want hun gebed kwam tot Zijn heilige woning in de hemel.
=Hizkía regelt de dienst der Levieten
#31
1Toen zij nu dit alles voleindigd hadden, trokken alle Israëlieten, die er gevonden werden, uit, tot de steden van Juda, en braken de opgerichte beelden, en hieuwen de bossen af, en wierpen de hoogten en de altaren neer, uit gans Juda en Benjamin, ook in Efraïm en Manasse; totdat zij alles te niet gemaakt hadden; daarna keerden al de kinderen Israëls weer, een ieder tot zijn bezitting in hun steden.
2En Hizkía stelde de afdelingen der priesters en der Levieten, naar hun afdelingen, een ieder naar zijn dienst, de priesters en de Levieten voor het brandoffer en voor de dankoffers, om te dienen, en om te loven, en om te prijzen in de poort van de legers des Heeren;
3Ook het deel van de koning van zijn have voor de brandoffers, voor de brandoffers des morgens en des avonds, en de brandoffers der sabbatten, en der nieuwe maanden, en der gezette hoogtijden; gelijk geschreven is in de wet des Heeren.
4En hij zeide tot het volk, tot de inwoners van Jeruzalem, dat zij het deel van de priesters en Levieten geven zouden, opdat zij versterkt mochten worden in de wet des Heeren.
5Toen nu dat woord uitging, brachten de kinderen Israëls vele eerstelingen van koren, most, en olie, en honing, en van al de inkomsten des velds; ook brachten zij de tienden van alles in met menigte.
6En de kinderen van Israël en Juda, die in de steden van Juda woonden, die brachten ook tienden der runderen en der schapen, en tienden der heilige dingen, die de Heere, hun God, geheiligd waren, en maakten vele hopen.
7In de derde maand begonnen zij de grond van die hopen te leggen, en in de zevende maand voltooiden zij.
8Toen nu Jehizkía en de vorsten kwamen en die hopen zagen, zegenden zij de Heere en Zijn volk Israël.
9En Jehizkía ondervroeg de priesters en de Levieten aangaande die hopen.
10En Azária, de hoofdpriester, van het huis van Zadok, sprak tot hem en zeide: Van dat men deze heffing begonnen heeft tot het huis des Heeren te brengen, is er te eten geweest en verzadigd te worden, ja, over te houden tot overvloed toe; want de Heere heeft Zijn volk gezegend, zodat deze veelheid overgebleven is.
11Toen zeide Jehizkía, dat men kamers aan het huis des Heeren bereiden zou; en zij bereidden ze.
12Daarin brachten zij die heffing, en de tienden, en de geheiligde dingen, in getrouwheid; en daarover was Chonánja, de Leviet, overste, en Simeï, zijn broeder, de tweede.
13Maar Jehíël, en Azázja, en Nahath, en Asahel, en Jerimôth, en Józabad, en Eliël, en Jismachja, en Mahath, en Benája, waren opzieners, onder de hand van Chonánja en Simeï, zijn broeder; door het bevel van de koning Jehizkía en van Azária, de overste van het huis Gods.
14En Koré, de zoon van Jimna, de Leviet, de poortwachter tegen het oosten, was over de vrijwillige gaven Gods, om het hefoffer des Heeren en het allerheiligste uit te delen.
15En onder zijn hand waren Eden, en Minjamin, en Jésua, en Semája, Amárja en Sechánja, in de steden der priesters, met getrouwheid, om aan hun broeders in de afdelingen, zowel aan de kleinen als de groten, uit te delen:
16(Naast hen, die gesteld waren in het geslachtsregister van de manspersonen, drie jaren oud en daarboven) allen, die in het huis des Heeren gingen, tot het dagelijkse werk op elke dag, voor hun dienst, in hun wachten, naar hun afdelingen.
17En met hen, die gesteld waren in het geslachtsregister van de priesters, naar het huis hunner vaderen, ook de Levieten van twintig jaren oud en daarboven, in hun wachten, naar hun afdelingen;
18Ook tot de geslachtsrekening met al hun kinderkens, hun vrouwen, en hun zonen, en hun dochters, door de ganse gemeente; want zij hadden zich in hun ambt in heiligheid geheiligd.
19Ook waren onder de kinderen van Aäron, de priesters, op de velden van de weidegronden van hun steden, in elke stad, mannen, die met name uitgedrukt waren, om aan alle manspersonen onder de priesters, en aan allen, die in het geslachtregister onder de Levieten gesteld waren, delen te geven.
20En alzo deed Jehizkía in geheel Juda; en hij deed wat goed, en recht, en waarachtig was, voor het aangezicht van de Heere, zijn God.
21En in alle werk, dat hij begon in de dienst van het huis Gods, en in de wet en in het gebod, om zijn God te zoeken, deed hij met zijn ganse hart, en had voorspoed.
=Sanherib, de koning van Assyrië, belegert Jeruzalem
#32
1Na deze geschiedenissen en de bevestiging ervan, kwam Sanherib, de koning van Assyrië, en trok in Juda, en legerde zich tegen de vaste steden, en dacht ze tot zich af te scheuren.
2Jehizkía nu ziende, dat Sanherib kwam, en zijn aangezicht was tot de krijg tegen Jeruzalem;
3Zo hield hij raad met zijn vorsten en zijn helden, om de fonteinwateren te stoppen, die buiten de stad waren; en zij hielpen hem.
4Want veel volk werd vergaderd, dat al de fonteinen stopte, alsook de beek, die door het midden van het land heenvloeide, zeggende: Waarom zouden de koningen van Assyrië komen, en veel water vinden?
5Zo versterkte hij zich, en bouwde de gehele muur op, die gebroken was, die hij optrok tot aan de torens, met een andere muur daarbuiten, en hij versterkte Millo in de stad Davids; en hij maakte wapens en schilden in menigte.
6En hij stelde krijgsoversten over het volk, en hij vergaderde hen tot zich in de straat van de stadspoort, en sprak naar hun hart, zeggende:
7Weest sterk, en hebt goede moed, vreest niet, en ontzet u niet, voor het aangezicht van de koning van Assyrië, noch voor het aangezicht van de ganse menigte, die met hem is; want met ons is er meer, dan met hem.
8Met hem is een vleselijke arm, maar met ons is de Heere, onze God, om ons te helpen, en om onze krijgen te voeren. En het volk steunde op de woorden van Jehizkía, de koning van Juda.
9Na dezen zond Sanherib, de koning van Assyrië, zijn knechten naar Jeruzalem, (doch hijzelf was voor Lachis, en al zijn heerschappij met hem) tot Jehizkía, de koning van Juda, en tot het ganse Juda, dat te Jeruzalem was, zeggende:
10Zo zegt Sanherib, de koning van Assyrië: Waarom vertrouwt gij, dat gij te Jeruzalem blijft in de vesting?
11Ruit Jehizkía u niet op, dat hij u overgeeft, om door honger en door dorst te sterven, zeggende: De Heere, onze God, zal ons uit de hand van de koning van Assyrië redden?
12Heeft niet dezelfde Jehizkía Zijn hoogten en Zijn altaren weggenomen, en tot Juda en tot Jeruzalem gesproken, zeggende: Voor het enige altaar zult gij u neerbuigen en daarop roken?
13Weet gij niet, wat ik gedaan heb, en mijn vaderen, aan alle volken der landen? Hebben de goden van de natiën van die landen hun land enigszins kunnen redden uit mijn hand?
14Wie is er onder alle goden van die natiën, die mijn vaders verbannen hebben, die zijn volk heeft kunnen redden uit mijn hand, dat uw God u uit mijn hand zou kunnen redden?
15Nu dan, dat Jehizkía u niet bedriege, en dat hij u op zulk een wijze niet opruie, en gelooft hem niet, want geen god van enige natie en koninkrijk heeft zijn volk uit mijn hand en de hand van mijn vaderen kunnen redden; hoeveel te min zal uw God u uit mijn hand kunnen redden?
16Daartoe spraken zijn knechten nog meer tegen God, de Heere, en tegen Zijn knecht Jehizkía.
17Ook schreef hij brieven, om de Heere, de God Israëls, te honen en om tegen Hem te spreken, zeggende: Gelijk de goden van de natiën van de landen, die hun volk uit mijn hand niet gered hebben, alzo zal de God van Jehizkía Zijn volk uit mijn hand niet redden.
18En zij riepen met luider stem, in het Joods, tegen het volk van Jeruzalem, dat op de muur was, om die bevreesd te maken en die te beroeren, opdat zij de stad mochten innemen.
19En zij spraken van de God van Jeruzalem, als van de goden van de volkeren der aarde, een werk van mensenhanden.
20Maar de koning Jehizkía en de profeet Jesája, de zoon van Amoz, baden daartegen, en zij riepen naar de hemel.
21En de Heere zond een engel, die alle strijdbare helden, en vorsten, en oversten in het leger van de koning van Assyrië verdelgde. Zo is hij met schaamte des aangezichts in zijn land weergekeerd; en toen hij in het huis van zijn god ingegaan was, zo velden hem daar met het zwaard, die uit zijn lijf voortgekomen waren.
22Alzo verloste de Heere Jehizkía en de inwoners van Jeruzalem, uit de hand van Sanherib, de koning van Assyrië, en uit de hand van allen; en Hij geleidde hen rondom heen.
23En velen brachten geschenken tot de Heere te Jeruzalem, en kostbaarheden tot Jehizkía, de koning van Juda, zodat hij daarna voor de ogen van alle heidenen verheven werd.
=Ziekte, voorsped en dood van Hizkía
24In die dagen werd Jehizkía krank tot stervens toe, en hij bad tot de Heere, Die sprak tot hem, en Hij gaf hem een wonderteken.
25Maar Jehizkía deed geen vergelding, naar de weldaad aan hem geschied, daar zijn hart verheven werd; daarom werd over hem, en over Juda en Jeruzalem, een grote toornigheid.
26Doch Jehizkía verootmoedigde zich om de verheffing van zijn hart, hij en de inwoners van Jeruzalem, zodat de grote toornigheid des Heeren over hen niet kwam in de dagen van Jehizkía.
27Jehizkía nu had zeer veel rijkdom en eer; en hij maakte voor zich schatkamers voor zilver en voor goud, en voor kostbaar gesteente, en voor specerijen, en voor schilden, en voor alle begeerlijk gereedschap;
28Ook schathuizen voor de inkomsten van koren, en most, en olie; en stallen voor allerlei beesten, en kooien voor de kudden.
29Daartoe had hij zich steden gemaakt, alsook bezitting van schapen en runderen in menigte; want God gaf hem zeer grote have.
30Die Jehizkía stopte ook de bovenste uitgang van de wateren van Gihon, en leidde ze recht af beneden naar het westen van de stad Davids; want Jehizkía had voorspoed in al zijn werk.
31Maar het is alzo, toen de gezanten van de vorsten van Babel, die tot hem gezonden hadden, om te vragen naar dat wonderteken, dat in het land geschied was, bij hem waren, dat God hem verliet, om hem te beproeven, om te weten al wat in zijn hart was.
32Het overige nu van de geschiedenissen van Jehizkía, en zijn goeddadigheden, ziet, die zijn geschreven in het gezicht van de profeet Jesája, de zoon van Amoz, en in het boek der koningen van Juda en Israël.
33En Jehizkia ontsliep met zijn vaderen, en zij begroeven hem in het hoogste van de graven van de zonen van David; daartoe deden gans Juda en de inwoners van Jeruzalem hem eer aan in zijn dood; en zijn zoon Manasse werd koning in zijn plaats.
=Manasse koning van Juda. Hij herstelt de afgodendienst en wordt door God gestraft
#33
1Manasse was twaalf jaren oud, toen hij koning werd, en regeerde vijf en vijftig jaren te Jeruzalem.
2En hij deed wat kwaad was in de ogen des Heeren, naar de gruwelen der heidenen, die de Heere voor het aangezicht van de kinderen Israëls uit de bezitting verdreven had.
3Want hij bouwde de hoogte weer op, die zijn vader Jehizkía afgebroken had, en richtte voor de Baäls altaren op, en maakte bossen, en boog zich neer voor al het heer des hemels, en diende ze;
4En bouwde altaren in het huis des Heeren, waarvan de Heere gezegd had: Te Jeruzalem zal Mijn Naam zijn tot in eeuwigheid.
5Daartoe bouwde hij altaren voor al het heer des hemels, in beide de voorhoven van het huis des Heeren.
6En hij deed zijn zonen door het vuur gaan, in het dal van de zoons van Hinnom, en pleegde wichelarij, en gaf op vogelgeschrei acht, en toverde, en hij stelde waarzeggers en duivelskunstenaars aan; en hij deed zeer veel kwaad in de ogen des Heeren, om Hem tot toorn te verwekken.
7Hij stelde ook de gelijkenis van een gesneden beeld, die hij gemaakt had, in het huis Gods, waarvan God gezegd had tot David en tot zijn zoon Sálomo: In dit huis, en te Jeruzalem, dat Ik uit alle stammen van Israël verkoren heb, zal Ik Mijn Naam zetten tot in eeuwigheid.
8En Ik zal de voet van Israël niet meer doen wijken van het land, dat Ik uw vaderen gegeven heb; alleen zo zij waarnemen te doen, al wat Ik hun geboden heb, naar de ganse wet, en inzettingen, en rechten, door de hand van Mozes.
9En zo deed Manasse Juda en de inwoners te Jeruzalem dwalen, dat zij erger deden dan de heidenen, die de Heere voor het aangezicht van de kinderen Israëls verdelgd had.
10De Heere sprak wel tot Manasse en tot zijn volk; maar zij merkten daar niet op.
11Daarom bracht de Heere over hen de krijgsoversten, die de koning van Assyrië had, die Manasse gevangen namen onder de doornen; en zij bonden hem met twee koperen ketenen, en voerden hem naar Babel.
=Manasse bekeert zich
12En toen hij hem benauwde, bad hij het aangezicht van de Heere, zijn God, ernstig aan, en vernederde zich zeer voor het aangezicht van de God zijner vaderen,
13En bad Hem; en Hij liet Zich door hem verbidden, en hoorde zijn smeking, en Hij bracht hem terug te Jeruzalem, in zijn koninkrijk. Toen erkende Manasse, dat de Heere God is.
14En na dezen bouwde hij de buitenmuur aan de stad Davids, aan de westzijde van Gihon in het dal, en tot de ingang van de Vispoort, en omringde Ofel, en verhief dat zeer; hij legde ook krijgsoversten in alle vaste steden in Juda.
15En hij nam de vreemde goden en die gelijkenis uit het huis des Heeren weg, alsook al de altaren, die hij gebouwd had op de berg van het huis des Heeren, en te Jeruzalem; en hij wierp ze buiten de stad.
16En hij richtte het altaar des Heeren toe, en offerde daarop dankoffers en lofoffers, en zeide tot Juda, dat zij de Heere, de God Israëls, dienen zouden.
17Maar het volk offerde nog op de hoogten, hoewel aan de Heere, hun God.
18Het overige nu van de geschiedenissen van Manasse, en zijn gebed tot zijn God, ook de woorden van de zieners, die tot hem gesproken hebben in de Naam van de Heere, de God Israëls, ziet, die zijn in de geschiedenissen van de koningen van Israël;
19En zijn gebed, en hoe God Zich door hem heeft laten verbidden, ook al zijn zonde, en zijn overtreding, en de plaatsen, waarop hij hoogten gebouwd, en bossen en gesneden beelden gesteld heeft, eer hij vernederd werd, ziet, dat is beschreven in de woorden der zieners.
20En Manasse ontsliep met zijn vaderen, en zij begroeven hem in zijn huis; en zijn zoon Amon werd koning in zijn plaats.
=De goddeloze Amon koning van Juda
21Amon was twee en twintig jaren oud, toen hij koning werd, en regeerde twee jaren te Jeruzalem.
22En hij deed wat kwaad was in de ogen des Heeren, zoals zijn vader Manasse gedaan had; want Amon offerde al de gesneden beelden, die zijn vader Manasse gemaakt had, en diende ze.
23Maar hij vernederde zich niet voor het aangezicht des Heeren, gelijk Manasse, zijn vader, zich vernederd had; maar deze Amon vermenigvuldigde de schuld.
24En zijn knechten maakten een samenzwering tegen hem, en doodden hem in zijn huis.
25Maar het volk des lands sloeg hen allen, die de samenzwering tegen de koning Amon gemaakt hadden; en het volk des lands maakte zijn zoon Josía koning in zijn plaats.
=Josía, koning van Juda, roeit de afgoderij uit
#34
1Josía was acht jaren oud, toen hij koning werd, en regeerde een en dertig jaren te Jeruzalem.
2En hij deed wat recht was in de ogen des Heeren, en wandelde in de wegen van zijn vader David, en week niet af ter rechter-, noch ter linkerhand.
3Want in het achtste jaar van zijn regering, toen hij nog een jongeling was, begon hij de God van zijn vader David te zoeken; en in het twaalfde jaar begon hij Juda en Jeruzalem van de hoogten en de bossen, en de gesneden en de gegoten beelden te reinigen.
4En men brak voor zijn aangezicht af de altaren van de Baäls; en de zonnebeelden, die omhoog boven deze waren, hieuw hij af; de bossen ook, en de gesneden en gegoten beelden verbrak, en vergruisde, en strooide hij op de graven van hen, die hun geofferd hadden.
5En de beenderen van de priesters verbrandde hij op hun altaren; en hij reinigde Juda en Jeruzalem.
6Daartoe in de steden van Manasse, en Efraïm, en Simeon, ja, tot Nafthali toe, in hun woeste plaatsen rondom,
7Brak hij ook de altaren af en de bossen, en de gesneden beelden stampte hij, die vergruizende, en al de zonnebeelden hieuw hij af in het ganse land van Israël; daarna keerde hij weer naar Jeruzalem.
=Het teruggevonden wetboek
8In het achttiende jaar nu van zijn regering, toen hij het land en het huis gereinigd had, zond hij Safan, de zoon van Azália, en Maäséja, de overste der stad, en Joha, de zoon van Jóahaz, de kanselier, om het huis van de Heere, zijn God, te verbeteren.
9En zij kwamen tot Hilkía, de hogepriester, en zij gaven het geld, dat ten huize Gods gebracht was, dat de Levieten, die de dorpel bewaarden, vergaderd hadden uit de hand van Manasse en Efraïm, en uit het ganse overblijfsel van Israël, en uit gans Juda en Benjamin, en te Jeruzalem wedergekomen waren;
10Zij nu gaven het in de hand van de verzorgers van het werk, die aangesteld waren over het huis des Heeren, en deze gaven dat aan hen, die het werk deden, die arbeidden aan het huis des Heeren, om het huis te herstellen en te verbeteren.
11Want zij gaven het aan de werkmeesters en de bouwlieden, om gehouwen stenen te kopen, en hout voor de samenvoegingen, en om de huizen te zolderen, die de koningen van Juda verdorven hadden.
12En die mannen handelden getrouw in dit werk; en de aangestelden over hen waren Jahath en Obadja, Levieten van de kinderen van Merári, als ook Zacharía en Mesullam, van de kinderen der Kohathieten, om het werk voort te drijven; en die Levieten waren allen kundig op instrumenten van muziek.
13Zij waren ook over de lastdragers, en de voortdrijvers van allen, die in enig werk arbeidden; want uit de Levieten waren schrijvers en ambtlieden, en poortwachters.
14En toen zij het geld uitnamen, dat in het huis des Heeren gebracht was, vond de priester Hilkía het wetboek des Heeren, gegeven door de hand van Mozes.
15En Hilkía antwoordde en zeide tot Safan, de schrijver: Ik heb het wetboek gevonden in het huis des Heeren. En Hilkía gaf Safan dat boek.
16En Safan droeg dat boek tot de koning; daarnaast bracht hij nog de koning bescheid weder, zeggende: Al wat in de hand van uw knechten gegeven is, dat doen zij;
17En zij hebben het geld samengestort, dat in het huis des Heeren gevonden is, en hebben het gegeven in de hand van de aangestelden, en in de hand van hen, die het werk maakten.
18Voorts gaf Safan, de schrijver, de koning te kennen, zeggende: Hilkía, de priester, heeft mij een boek gegeven. En Safan las daarin voor het aangezicht van de koning.
19Het geschiedde nu, toen de koning de woorden der wet hoorde, dat hij zijn klederen scheurde.
20En de koning gebood Hilkía, en Ahíkam, de zoon van Safan, en Abdon, de zoon van Micha, en Safan, de schrijver, en Asája, de knecht des konings, zeggende:
21Gaat heen, vraagt de Heere voor mij, en voor het overgeblevene in Israël en in Juda, over de woorden van dit boek, dat gevonden is; want de grimmigheid des Heeren is groot, die over ons uitgegoten is, omdat onze vaders niet hebben gehouden het woord des Heeren, om te doen naar al wat in dat boek geschreven is.
=De profetes Hulda
22Toen ging Hilkí heen, en die van de koning waren, tot de profetes Hulda, de vrouw van Sallum, de zoon van Tokhath, de zoon van Hasra, de klederbewaarder. Zij nu woonde te Jeruzalem in het tweede gedeelte; en zij spraken zulks tot haar.
23En zij zeide tot hen: Zo zegt de Heere, de God Israëls: Zegt de man, die u tot mij gezonden heeft:
24Zo zegt de Heere: Zie, Ik zal kwaad over deze plaats en over haar inwoners brengen; al de vloeken, die geschreven zijn in het boek, dat men voor het aangezicht van de koning van Juda gelezen heeft.
25Daarom dat zij Mij verlaten, en andere goden gerookt hebben, opdat zij Mij tot toorn verwekten met alle werken hunner handen; zo zal Mijn grimmigheid uitgegoten worden tegen deze plaats, en niet uitgeblust worden.
26Maar tot de koning van Juda, die u gezonden heeft, om de Heere te vragen, tot hem zult gij alzo zeggen: Zo zegt de Heere, de God Israëls: Aangaande de woorden, die gij hebt gehoord;
27Omdat uw hart week geworden is, en gij u voor het aangezicht Gods vernederd hebt, toen gij Zijn woorden hoordet tegen deze plaats en tegen haar inwoners, en hebt u vernederd voor Mijn aangezicht, en uw klederen gescheurd, en geweend voor Mijn aangezicht, zo heb Ik u ook verhoord, spreekt de Heere.
28Zie, Ik zal u verzamelen tot uw vaderen, en gij zult met vrede in uw graf verzameld worden, en uw ogen zullen al dat kwaad niet zien, dat Ik over deze plaats en over haar inwoners brengen zal. En zij brachten de koning dit antwoord weder.
=Voorlezing der wet
29Toen zond de koning heen, en verzamelde alle oudsten van Juda en Jeruzalem.
30En de koning ging op in het huis des Heeren, en al de mannen van Juda en de inwoners van Jeruzalem, alsook de priesters en de Levieten, en al het volk, van de grote tot de kleine toe; en men las voor hun oren al de woorden van het boek des verbonds, dat in het huis des Heeren gevonden was.
31En de koning stond in zijn standplaats, en maakte een verbond voor het aangezicht des Heeren, om de Heere na te wandelen, en om Zijn geboden, en Zijn getuigenissen, en Zijn inzettingen, met zijn ganse hart en met zijn ganse ziel, te onderhouden, doende de woorden van het verbond, die in dat boek geschreven zijn.
32En hij deed allen, die te Jeruzalem en in Benjamin gevonden werden, staan; en de inwoners van Jeruzalem deden naar het verbond van God, de God hunner vaderen.
33Josía dan deed alle gruwelen weg uit alle landen, die van de kinderen Israëls waren, en maakte allen, die in Israël gevonden werden, te dienen; te dienen de Heere, hun God; al zijn dagen weken zij niet af van de Heere, de God hunner vaderen, na te volgen.
=Josía viert het paasfeest
#35
1Daarna hield Josía het pascha de Heere te Jeruzalem; en zij slachtten het pascha op de veertiende van de eerste maand.
2En hij stelde de priesters op hun wachten; en hij sterkte hen tot de dienst van het huis des Heeren.
3En hij zeide tot de Levieten, die gans Israël onderwezen, die de Heere heilig waren: Zet de heilige ark in het huis, dat Sálomo, de zoon van David, de koning van Israël, gebouwd heeft; gij hebt geen last op de schouders; dient nu de Heere, uw God, en Zijn volk Israël;
4En bereidt u naar de huizen uwer vaderen, naar uw afdelingen, naar het voorschrift van David, de koning van Israël, en naar de beschrijving van zijn zoon Sálomo;
5En staat in het heiligdom, naar de onderscheiding der vaderlijke huizen, voor uw broeders, het volk, en naar de afdeling van de vaderlijke huizen der Levieten;
6En slacht het pascha, en heiligt u, en bereidt dat voor uw broeders, doende naar het woord des Heeren, door de hand van Mozes.
7En Josía gaf voor het volk, van klein vee, lammeren en jonge geitenbokken, die alle tot paasoffers, naar al wat er gevonden werd, in getal dertig duizend; maar van runderen drie duizend; dit was van de have van de koning.
8Ook gaven zijn vorsten tot een vrijwillig offer voor het volk, voor de priesters, en voor de Levieten; Hilkía, en Zacharía, en Jehíël, de oversten van het huis Gods, gaven de priesters tot paasoffers, twee duizend zeshonderd stuk klein vee, en driehonderd runderen.
9Daartoe Chonánja, en Semája, en Netháneël, zijn broeders, alsook Hasábja, en Jeíël, en Józabad, de oversten der Levieten, gaven de Levieten tot paasoffers, vijf duizend stuk klein vee en vijfhonderd runderen.
10Alzo werd de dienst toebereid; en de priesters stonden in hun standplaats, en de Levieten in hun afdelingen, naar het gebod van de koning.
11Daarna slachtte men het pascha, en de priesters sprengden het bloed uit hun handen, en de Levieten trokken de huiden af.
12En zij namen het brandoffer daar af, opdat zij die naar de afdelingen der vaderlijke huizen, aan het volk geven mochten, om de Heere te offeren, gelijk geschreven is in het boek van Mozes; en alzo met de runderen.
13En zij kookten het pascha bij het vuur, naar het recht; maar de andere heilige dingen kookten zij in potten, en in ketels, en in pannen; en zij deelden het haastig onder al het volk.
14Daarna bereidden zij ook voor zichzelf en voor de priesters; want de priesters, de zonen van Aäron, waren tot aan de nacht in het offeren van de brandoffers en van het vet; daarom bereidden de Levieten voor zichzelf, en voor de priesters, de zonen van Aäron.
15En de zangers, de zonen van Asaf, waren in hun standplaats, naar het gebod van David, en Asaf, en Heman en Jedúthun, de ziener des konings, alsook de poortwachters aan elke poort; zij behoefden niet te wijken van hun dienst, aangezien hun broeders, de Levieten, voor hen bereidden.
16Alzo werd de ganse dienst des Heeren op dezelfde dag beschikt, om pascha te houden, en brandoffers op het altaar des Heeren te offeren, naar het gebod van de koning Josía.
17En de kinderen Israëls, die er gevonden werden, hielden het pascha ter zelfder tijd, en het feest der ongezuurde broden, zeven dagen.
18Daar was ook geen pascha als dat in Israël gehouden, van de dagen van Samuël, de profeet, af; en geen koningen van Israël hadden zulk een pascha gehouden, gelijk dat Josía hield met de priesters en de Levieten, en gans Juda en Israël, dat er gevonden werd, en de inwoners van Jeruzalem.
19In het achttiende jaar van het koninkrijk van Josía, werd dit pascha gehouden.
=Josía gedood in de strijd tegen Necho, de koning van Egypte
20Na dit alles, toen Josía het huis toebereid had, trok Necho, de koning van Egypte, op, om krijg te voeren tegen Kárchemis, aan de Frath; en Josía trok uit hem tegemoet.
21Toen zond hij boden tot hem, zeggende: Wat heb ik met u te doen, gij, koning van Juda? Wat u aangaat, ik ben heden niet tegen u, maar tegen een huis, dat oorlog voert tegen mij; en God heeft gezegd, dat ik mij haasten zou; houd u af van God, Die met mij is, opdat Hij u niet verderve.
22Doch Josía keerde zijn aangezicht niet van hem; maar hij vermomde zich, om tegen hem te strijden, en hoorde niet naar de woorden van Necho uit de mond van God; maar hij kwam om te strijden in het dal Megiddo.
23En de schutters schoten de koning Josía. Toen zeide de koning tot zijn knechten: Voert mij weg, want ik ben zeer gewond.
24En zijn knechten namen hem weg van de wagen, en voerden hem op de tweede wagen, die hij had, en brachten hem te Jeruzalem; en hij stierf, en werd begraven in de graven van zijn vaderen; en gans Juda en Jeruzalem bedreven rouw over Josía.
25En Jeremía maakte een klaaglied over Josía; evenzo alle zangers en zangeressen spraken in hun klaagliederen van Josía, tot op deze dag; want zij gaven ze tot een inzetting in Israël; en ziet, zij zijn geschreven in de klaagliederen.
26Het overige nu van de geschiedenissen van Josía, en zijn goeddadigheden, naar dat geschreven is in de wet des Heeren;
27Zijn geschiedenissen dan, de eerste en de laatste, ziet, die zijn geschreven in het boek der koningen van Israël en van Juda.
=Jóahaz koning van Juda
#36
1Toen nam het volk des lands Jóahaz, de zoon van Josía, en zij maakten hem koning, in de plaats van zijn vader, te Jeruzalem.
2Drie en twintig jaren was Jóahaz oud, toen hij koning werd, en hij regeerde drie maanden te Jeruzalem.
3Want de koning van Egypte zette hem af te Jeruzalem; en hij legde het land een boete op van honderd talenten zilver en een talent goud.
4En de koning van Egypte maakte zijn broeder Eljakim koning over Juda en Jeruzalem, en veranderde zijn naam in Jójakim; maar Necho nam zijn broeder Jóahaz, en bracht hem in Egypte.
=Jójakim koning van Juda
5Vijf en twintig jaren was Jójakim oud, toen hij koning werd, en regeerde elf jaren te Jeruzalem; en hij deed wat kwaad was in de ogen van de Heere, zijn God.
6Nebukadnézar, de koning van Babel, trok tegen hem op, en bond hem met twee koperen ketenen, om hem naar Babel te voeren.
7Nebukadnézar bracht ook van de vaten van het huis des Heeren naar Babel, en stelde ze in zijn tempel te Babel.
8Het overige nu van de geschiedenissen van Jójakim, en zijn gruwelen, die hij deed, en wat aan hem gevonden werd, ziet, dat is geschreven in het boek der koningen van Israël en Juda; en Jójachin, zijn zoon, werd koning in zijn plaats.
=Jójachin koning van Juda
9Acht jaren was Jójachin oud, toen hij koning werd, en regeerde drie maanden en tien dagen te Jeruzalem, en deed wat kwaad was in de ogen des Heeren.
10En met de wederkomst van het jaar zond de koning Nebukadnézar heen, en liet hem naar Babel halen, met de kostbaarste vaten van het huis des Heeren; en hij maakte zijn broeder Zedekía koning over Juda en Jeruzalem.
=Zedekía koning van Juda
11Een en twintig jaren was Zedekía oud, toen hij koning werd, en regeerde elf jaren te Jeruzalem.
12En hij deed wat kwaad was in de ogen van de Heere, zijn God; hij verootmoedigde zich niet voor het aangezicht van de profeet Jeremía, die uit de mond des Heeren sprak.
13Daartoe werd hij ook afvallig tegen de koning Nebukadnézar, die hem beëdigd had bij God; en verhardde zijn nek, en verstokte zijn hart, dat hij zich niet bekeerde tot de Heere, de God Israëls.
14Ook maakten alle oversten der priesters, en het volk, de overtredingen zeer veel, naar alle gruwelen der heidenen; en zij verontreinigden het huis des Heeren, dat Hij geheiligd had te Jeruzalem.
15En de Heere, de God hunner vaderen, zond tot hen, door de hand van Zijn boden, vroeg op zijnde, om die te zenden; want Hij spaarde Zijn volk en Zijn woning.
16Maar zij spotten met de boden Gods, en verachtten Zijn woorden; zij verleidden zichzelf tegen Zijn profeten; totdat de grimmigheid des Heeren tegen Zijn volk opging, dat er geen helen aan was.
=Nebukadnézar verwoest Jeruzalem
17Want Hij deed tegen hen opkomen de koning der Chaldeeën, die hun jongelingen met het zwaard in het huis van hun heiligdom doodde, en hij spaarde de jongelingen niet, noch de maagden, de ouden noch de stokouden; Hij gaf hen allen in zijn hand.
18En alle vaten van het huis Gods, de grote en de kleine, en de schatten van het huis des Heeren, en de schatten van de koning en van zijn vorsten, dit alles voerde hij naar Babel.
19En zij verbrandden het huis Gods, en zij braken de muur van Jeruzalem af, en al de paleizen daarvan verbrandden zij met vuur, verdervende ook alle kostbaarste vaten ervan.
20En wie overgebleven was van het zwaard, voerde hij weg naar Babel, en zij werden hem en zijn zonen tot knechten, tot aan de regering van het koninkrijk van Perzië;
21Opdat het woord des Heeren vervuld zou worden, door de mond van Jeremía, totdat het land aan zijn sabbatten een welgevallen had; het rustte al de dagen van de verwoesting, totdat de zeventig jaren vervuld waren.
=Kores geeft de Joden vrijheid naar hun land terug te keren
22Maar in het eerste jaar van Kores, koning van Perzië, opdat volbracht zou worden het woord des Heeren, door de mond van Jeremía, verwekte de Heere de geest van Kores, koning van Perzië, dat hij een stem liet doorgaan door zijn ganse koninkrijk, zelfs ook in geschrift, zeggende:
23Zo zegt Kores, koning van Perzië: De Heere, de God des hemels, heeft mij alle koninkrijken der aarde gegeven; en Hij heeft mij bevolen Hem een huis te bouwen te Jeruzalem, dat in Juda is; wie is onder u van al Zijn volk? De Heere, zijn God, zij met hem, en hij trekke op.
