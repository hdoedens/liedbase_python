<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="2Pet.1.1" class="v">1</sup>Simeon <span class="highlight tooltipkeyword" data-keyword="2074" title="">Petrus</span>, een dienstknecht en apostel van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, aan hen, die een even kostbaar geloof als wij hebben verkregen door de <span class="highlight tooltipkeyword" data-keyword="1631,1629,1621" title="">gerechtigheid</span> van onze God en Heiland, <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>: </span><span class="verse"><sup id="2Pet.1.2" class="v">2</sup><span class="highlight tooltipkeyword" data-keyword="719,1645" title="">genade</span> en vrede worde u vermenigvuldigd door de kennis van God en van <span class="highlight tooltipkeyword" data-keyword="1672" title="">Jezus</span>, onze Here.</span></p> 
  <h3 class="s">Voorrecht en taak der gelovigen</h3> 
  <p class="p"><span class="indent"></span><span class="verse"><sup id="2Pet.1.3" class="v">3</sup>Zijn goddelijke kracht immers heeft ons met alles, wat tot leven en godsvrucht strekt, begiftigd door de kennis van Hem, die ons geroepen heeft door zijn heerlijkheid en macht; </span><span class="verse"><sup id="2Pet.1.4" class="v">4</sup>door deze zijn wij met kostbare en zeer grote beloften begiftigd, opdat gij daardoor deel zoudt hebben aan de goddelijke natuur, ontkomen aan het verderf, dat door de begeerte in de wereld heerst. </span><span class="verse"><sup id="2Pet.1.5" class="v">5</sup>Maar schraagt om deze reden met betoon van alle ijver door uw geloof de deugd, door de deugd de kennis, </span><span class="verse"><sup id="2Pet.1.6" class="v">6</sup>door de kennis de zelfbeheersing, door de zelfbeheersing de volharding, door de volharding de godsvrucht, </span><span class="verse"><sup id="2Pet.1.7" class="v">7</sup>door de godsvrucht de broederliefde en door de broederliefde de <span class="highlight tooltipkeyword" data-keyword="1054,1056" title="">liefde</span> (jegens allen). </span><span class="verse"><sup id="2Pet.1.8" class="v">8</sup>Want als deze dingen bij u aanwezig zijn en overvloedig worden, laten zij u niet zonder werk of vrucht voor de kennis van onze Here <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="2Pet.1.9" class="v">9</sup>Want bij wie zij niet zijn, die is verblind in zijn bijziendheid, daar hij de <span class="highlight tooltipkeyword" data-keyword="1690,1699,1698" title="">reiniging</span> van zijn vroegere <span class="highlight tooltipkeyword" data-keyword="1711,1710" title="">zonden</span> heeft vergeten. </span><span class="verse"><sup id="2Pet.1.10" class="v">10</sup>Beijvert u daarom des te meer, broeders, om uw roeping en verkiezing te bevestigen; want als gij dit doet, zult gij nimmer struikelen. </span><span class="verse"><sup id="2Pet.1.11" class="v">11</sup>Want zó zal u rijkelijk worden verleend de toegang tot het eeuwige Koninkrijk van onze Here en Heiland, <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span></p> 
  <h3 class="s">De zekerheid van het geloof</h3> 
  <span class="verse"><sup id="2Pet.1.12" class="v">12</sup>Daarom zal het steeds mijn voornemen zijn u hieraan te herinneren, hoewel gij het weet en in de waarheid, die bij u is, versterkt zijt. </span> 
  <span class="verse"><sup id="2Pet.1.13" class="v">13</sup>Ik acht het mijn plicht, zolang ik in deze <span class="highlight tooltipkeyword" data-keyword="1801,1089,1220" title="">tent</span> ben, u door herinnering wakker te houden, </span> 
  <span class="verse"><sup id="2Pet.1.14" class="v">14</sup>want ik weet, dat het afleggen van mijn <span class="highlight tooltipkeyword" data-keyword="1801,1089,1220" title="">tent</span> spoedig komt, zoals ook onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> mij heeft doen weten. </span> 
  <span class="verse"><sup id="2Pet.1.15" class="v">15</sup>Maar ik zal mij beijveren, dat gij ook na mijn heengaan telkens weer aan deze dingen kunt denken. </span> 
  <span class="verse"><sup id="2Pet.1.16" class="v">16</sup>Want wij zijn geen vernuftig gevonden verdichtsels nagevolgd, toen wij u de kracht en de komst van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> hebben verkondigd, maar wij zijn ooggetuigen geweest van zijn majesteit. </span> 
  <span class="verse"><sup id="2Pet.1.17" class="v">17</sup>Want Hij heeft van God, de Vader, eer en heerlijkheid ontvangen, toen zulk een stem van de hoogwaardige heerlijkheid tot Hem kwam: Deze is mijn Zoon, mijn geliefde, in wie Ik mijn welbehagen heb. </span> 
  <span class="verse"><sup id="2Pet.1.18" class="v">18</sup>En deze stem hebben ook wij uit de hemel horen komen, toen wij met Hem op de <span class="highlight tooltipkeyword" data-keyword="1038" title="">heilige</span> berg waren. </span> 
  <span class="verse"><sup id="2Pet.1.19" class="v">19</sup>En wij achten het profetische woord (daarom) des te vaster, en gij doet wèl, er acht op te geven als op een <span class="highlight tooltipkeyword" data-keyword="1098,1839,998" title="">lamp</span>, die schijnt in een duistere plaats, totdat de dag aanbreekt en de <span class="highlight tooltipkeyword" data-keyword="136" title="">morgenster</span> opgaat in uw harten. </span> 
  <span class="verse"><sup id="2Pet.1.20" class="v">20</sup>Dit moet gij vooral weten, dat geen <span class="highlight tooltipster" title="<span class='tiphead'>Achtergrond</span><a href='zoeken?zoekterm=profetie&amp;zoekoptie=all'>» Zoeken</a>">profetie</span> der Schrift een eigenmachtige uitlegging toelaat; </span> 
  <span class="verse"><sup id="2Pet.1.21" class="v">21</sup>want nooit is <span class="highlight tooltipster" title="<span class='tiphead'>Achtergrond</span><a href='zoeken?zoekterm=profetie&amp;zoekoptie=all'>» Zoeken</a>">profetie</span> voortgekomen uit de wil van een mens, maar, door de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> gedreven, hebben mensen van Godswege gesproken.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"></p> 
  <h3 class="s">De dwaalleraars</h3> 
  <h1>2</h1> 
  <span class="verse"><sup id="2Pet.2.1" class="v">1</sup>Toch zijn er ook valse <span class="highlight tooltipkeyword" data-keyword="1031" title="">profeten</span> onder het volk geweest, zoals ook onder u valse leraars zullen komen, die verderfelijke ketterijen zullen doen binnensluipen, zelfs de Heerser, die hen gekocht heeft, verloochenende en een schielijk verderf over zichzelf brengend. </span> 
  <span class="verse"><sup id="2Pet.2.2" class="v">2</sup>En velen zullen hun losbandigheden navolgen, zodat door hun <span class="highlight tooltipkeyword" data-keyword="1711,1710" title="">schuld</span> de weg der waarheid gelasterd zal worden; </span> 
  <span class="verse"><sup id="2Pet.2.3" class="v">3</sup>en zij zullen uit hebzucht met verzonnen redeneringen u als koopwaar behandelen; maar het oordeel houdt zich reeds lang met hen bezig en hun verderf sluimert niet. </span> 
  <span class="verse"><sup id="2Pet.2.4" class="v">4</sup>Want indien God engelen, die gezondigd hadden, niet gespaard heeft, maar hen, door hen in de afgrond te werpen, aan krochten der duisternis heeft overgegeven om hen tot het oordeel te bewaren; </span> 
  <span class="verse"><sup id="2Pet.2.5" class="v">5</sup>en de wereld van de voortijd niet gespaard heeft, maar <span class="highlight tooltipkeyword" data-keyword="1866,1674" title=""><span class="highlight tooltipkeyword" data-keyword="1866,1674" title="">Noach</span></span>, de prediker der <span class="highlight tooltipkeyword" data-keyword="1631,1629,1621" title="">gerechtigheid</span>, met zeven anderen bewaard heeft, toen Hij de <span class="highlight tooltipkeyword" data-keyword="1866" title="">zondvloed</span> over de wereld der goddelozen bracht; </span> 
  <span class="verse"><sup id="2Pet.2.6" class="v">6</sup>en de steden Sodom en Gomorra tot as verbrand, tot omkering gedoemd en ten voorbeeld gesteld heeft voor hen, die goddeloos zouden leven, </span> 
  <span class="verse"><sup id="2Pet.2.7" class="v">7</sup>maar de rechtvaardige Lot, die zwaar te lijden had onder de losbandige wandel dier zedelozen, heeft behouden </span> 
  <span class="verse"><sup id="2Pet.2.8" class="v">8</sup>- want deze rechtvaardige heeft, onder hen wonende, dag aan dag zijn rechtvaardige ziel gekweld door het zien en horen van hun tegen alle wet ingaande werken - </span> 
  <span class="verse"><sup id="2Pet.2.9" class="v">9</sup>dan weet de Here de godvruchtigen uit de verzoeking te verlossen en de onrechtvaardigen te bewaren om hen op de dag des oordeels te straffen, </span> 
  <span class="verse"><sup id="2Pet.2.10" class="v">10</sup>vooral hen, die, begerig naar <span class="highlight tooltipkeyword" data-keyword="1690,1699,1698" title="">onreinheid</span>, het vlees volgen en (hemelse) heerschappij verachten. Zulke vermetelen, vol van zelfbehagen, schromen niet de heerlijkheden te lasteren, </span> 
  <span class="verse"><sup id="2Pet.2.11" class="v">11</sup>terwijl engelen, hun meerderen in sterkte en macht, bij de Here geen smadelijk oordeel tegen deze inbrengen. </span> 
  <span class="verse"><sup id="2Pet.2.12" class="v">12</sup>Zij daarentegen, als redeloze wezens, van nature voortgebracht om gevangen en verdelgd te worden, lasteren datgene, waarvan zij geen verstand hebben, en zullen in hun verdelging ook verdelgd worden, </span> 
  <span class="verse"><sup id="2Pet.2.13" class="v">13</sup><span class="highlight tooltipkeyword" data-keyword="1711,1710" title="">onrecht</span> ontmoetende tot loon voor hun onrecht. Zij achten het een genot op klaarlichte dag te zwelgen; schandvlekken en smetten zijn zij, die in hun bedriegerijen zwelgen, als zij met u feesten; </span> 
  <span class="verse"><sup id="2Pet.2.14" class="v">14</sup>zij hebben ogen, die altijd uitzien naar een overspeelster en nooit ophouden met <span class="highlight tooltipkeyword" data-keyword="1063,1062" title="">zondigen</span>; zij verlokken onstandvastige zielen, hun <span class="highlight tooltipkeyword" data-keyword="631" title="">hart</span> is volleerd in hebzucht; kinderen der <span class="highlight tooltipkeyword" data-keyword="1058,1061" title="">vervloeking</span> zijn zij. </span> 
  <span class="verse"><sup id="2Pet.2.15" class="v">15</sup>Doordat zij de rechte weg verlaten hebben, zijn zij verdwaald en de weg opgegaan van Bileam, de zoon van Beor, die het loon der ongerechtigheid liefhad, </span> 
  <span class="verse"><sup id="2Pet.2.16" class="v">16</sup>maar een terechtwijzing kreeg voor zijn ongerechtigheid: het stomme lastdier, dat met mensenstem sprak, heeft de dwaasheid van de <span class="highlight tooltipkeyword" data-keyword="1030,1035,1032,1033" title="">profeet</span> verhinderd. </span> 
  <span class="verse"><sup id="2Pet.2.17" class="v">17</sup>Dezen zijn <span class="highlight tooltipkeyword" data-keyword="1093" title="">bronnen</span> zonder water, nevelen, door een windvlaag voortgejaagd, voor wie de donkerste duisternis is weggelegd. </span> 
  <span class="verse"><sup id="2Pet.2.18" class="v">18</sup>Want met holle, hoogdravende klanken verlokken zij door vleselijke begeerten en door ongebondenheid hen, die zich ternauwernood aan degenen, die in dwaling verkeren, onttrekken. </span> 
  <span class="verse"><sup id="2Pet.2.19" class="v">19</sup>Vrijheid spiegelen zij hun voor, hoewel zij zelf slaven des verderfs zijn; immers, door wie men overmeesterd is, diens slaaf is men. </span> 
  <span class="verse"><sup id="2Pet.2.20" class="v">20</sup>Want indien zij, aan de bezoedelingen der wereld ontvloden door de erkentenis van de Here en Heiland <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, toch weer erin verstrikt raken en erdoor overmeesterd worden, dan is hun laatste toestand erger dan de eerste. </span> 
  <span class="verse"><sup id="2Pet.2.21" class="v">21</sup>Het zou immers beter voor hen geweest zijn, geen kennis verkregen te hebben van de weg der <span class="highlight tooltipkeyword" data-keyword="1631,1629,1621" title="">gerechtigheid</span>, dan met die kennis zich af te keren van het <span class="highlight tooltipkeyword" data-keyword="1038" title="">heilige</span> gebod dat hun overgeleverd is. </span> 
  <span class="verse"><sup id="2Pet.2.22" class="v">22</sup>Hun is overkomen, wat een waar spreekwoord zegt: Een hond, die teruggekeerd is naar zijn uitbraaksel, of: een gewassen zeug naar de modderpoel.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De dag des Heren</h3> 
  <p class="p"><h1>3</h1><span class="verse"><sup id="2Pet.3.1" class="v">1</sup>Dit is reeds de tweede brief, geliefden, die ik u schrijf; in beide tracht ik uw zuiver besef door herinnering wakker te houden, </span><span class="verse"><sup id="2Pet.3.2" class="v">2</sup>om aan de woorden te denken, die door de <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="1031" title="">profeten</span> tevoren gesproken zijn, en aan het gebod uwer apostelen van de Here en Heiland. </span><span class="verse"><sup id="2Pet.3.3" class="v">3</sup>Dit vooral moet gij weten, dat er in de laatste dagen spotters met spotternij zullen komen, die naar hun eigen begeerten wandelen, </span><span class="verse"><sup id="2Pet.3.4" class="v">4</sup>en zeggen: Waar blijft de <span class="highlight tooltipkeyword" data-keyword="1702" title="">belofte</span> van zijn komst? Want sedert de vaderen ontslapen zijn, blijft alles zó, als het van het begin der schepping af geweest is. </span><span class="verse"><sup id="2Pet.3.5" class="v">5</sup>Want willens en wetens ontgaat hun, dat door het woord van God de hemelen er sedert lang geweest zijn en de aarde, die uit en door het water bestaat, </span><span class="verse"><sup id="2Pet.3.6" class="v">6</sup>waardoor de toenmalige wereld is vergaan, verzwolgen door het water. </span><span class="verse"><sup id="2Pet.3.7" class="v">7</sup>Maar de tegenwoordige hemelen en de aarde zijn door hetzelfde woord als een schat weggelegd, ten vure bewaard tegen de dag van het oordeel en van de ondergang der goddeloze mensen.</span></p> 
  <p class="p"><span class="indent"></span><span class="verse"><sup id="2Pet.3.8" class="v">8</sup>Doch dit ene mag u niet ontgaan, geliefden, dat één dag bij de Here is als duizend jaar en duizend jaar als één dag. </span><span class="verse"><sup id="2Pet.3.9" class="v">9</sup>De Here talmt niet met de <span class="highlight tooltipkeyword" data-keyword="1702" title="">belofte</span>, al zijn er, die aan talmen denken, maar Hij is lankmoedig jegens u, daar Hij niet wil, dat sommigen verloren gaan, doch dat allen tot bekering komen.</span></p> 
  <p class="p"><span class="indent"></span><span class="verse"><sup id="2Pet.3.10" class="v">10</sup>Maar de dag des Heren zal komen als een dief. Op die dag zullen de hemelen met gedruis voorbijgaan en de elementen door vuur vergaan, en de aarde en de werken daarop zullen gevonden worden.</span></p> 
  <p class="p"><span class="indent"></span><span class="verse"><sup id="2Pet.3.11" class="v">11</sup>Daar al deze dingen aldus vergaan, hoedanig behoort gij dan te zijn in <span class="highlight tooltipkeyword" data-keyword="1038" title="">heilige</span> wandel en godsvrucht, </span><span class="verse"><sup id="2Pet.3.12" class="v">12</sup>vol verwachting u spoedende naar de komst van de dag Gods, ter wille waarvan de hemelen brandende zullen vergaan en de elementen in vuur zullen wegsmelten. </span><span class="verse"><sup id="2Pet.3.13" class="v">13</sup>Wij verwachten echter naar zijn <span class="highlight tooltipkeyword" data-keyword="1702" title="">belofte</span> nieuwe hemelen en een nieuwe aarde, waar <span class="highlight tooltipkeyword" data-keyword="1631,1629,1621" title="">gerechtigheid</span> woont.</span></p> 
  <p class="p"><span class="indent"></span><span class="verse"><sup id="2Pet.3.14" class="v">14</sup>Daarom, geliefden, beijvert u in deze verwachting, onbevlekt en onberispelijk te blijken voor Hem in vrede, </span><span class="verse"><sup id="2Pet.3.15" class="v">15</sup>en houdt de lankmoedigheid van onze Here voor zaligheid, zoals ook onze geliefde broeder <span class="highlight tooltipkeyword" data-keyword="1794" title="">Paulus</span> naar de hem gegeven wijsheid u geschreven heeft, </span><span class="verse"><sup id="2Pet.3.16" class="v">16</sup>evenals in alle brieven, wanneer hij over deze dingen spreekt. Daarin is een en ander moeilijk te verstaan, wat de onkundige en onstandvastige lieden tot hun eigen verderf verdraaien, evenals trouwens de overige schriften.</span></p> 
  <p class="p"><span class="indent"></span></p> 
  <h3 class="s">Slot</h3> 
  <span class="verse"><sup id="2Pet.3.17" class="v">17</sup>Geliefden, daar gij het nu van tevoren weet, weest op uw hoede, dat gij niet, door de dwaling der zedelozen medegesleept, afvalt van uw eigen standvastigheid; </span> 
  <span class="verse"><sup id="2Pet.3.18" class="v">18</sup>maar wast op in de <span class="highlight tooltipkeyword" data-keyword="719,1645" title="">genade</span> en in de kennis van onze Here en Heiland, <span class="highlight tooltipkeyword" data-keyword="1672" title="">Jezus</span> Christus. Hem zij de heerlijkheid, zowel nu als tot de dag der eeuwigheid.<p></p></span> 
  <br> 
   
 </div> 
</div>