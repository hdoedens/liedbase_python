<div class="bibletext"> 
 <div id="scroller"> 
  <h3 class="s">Opschrift</h3> 
  <p class="p"><h1>1</h1><span class="verse"><sup id="Mic.1.1" class="v">1</sup>Het woord des <span class="nd">Heren</span>, dat tot <span class="highlight tooltipkeyword" data-keyword="1033,1031" title="">Micha</span>, de Morastiet, kwam in de dagen van Jotam, Achaz, Jechizkia, koningen van Juda, hetwelk hij geschouwd heeft over Samaria en Jeruzalem.</span></p> 
  <h3 class="s">Aankondiging van het oordeel over Samaria en Jeruzalem</h3> 
  <p class="p"><span class="indent"></span><span class="verse"><sup id="Mic.1.2" class="v">2</sup>Hoort, gij volkeren altemaal; merk op, gij aarde en haar volheid, opdat de Here <span class="nd">Here</span> getuige zij tegen u, de Here uit zijn <span class="highlight tooltipkeyword" data-keyword="1038" title="">heilige</span> tempel. </span><span class="verse"><sup id="Mic.1.3" class="v">3</sup>Want zie, de <span class="nd">Here</span> gaat uit van zijn woning, en Hij daalt neder en treedt op de hoogten der aarde. </span><span class="verse"><sup id="Mic.1.4" class="v">4</sup>De bergen versmelten onder Hem en de dalen splijten, als was voor het vuur, als water dat afgutst van een helling. </span><span class="verse"><sup id="Mic.1.5" class="v">5</sup>Om <span class="highlight tooltipkeyword" data-keyword="1784" title="">Jakobs</span> <span class="highlight tooltipkeyword" data-keyword="1711,1710" title="">overtreding</span> is dit alles en om de <span class="highlight tooltipkeyword" data-keyword="1711,1710" title="">zonden</span> van het huis Israëls. Wat is <span class="highlight tooltipkeyword" data-keyword="1784" title="">Jakobs</span> <span class="highlight tooltipkeyword" data-keyword="1711,1710" title="">overtreding</span>? Is het niet Samaria? En wat (de <span class="highlight tooltipkeyword" data-keyword="1711,1710,1063,1062" title="">zonde</span> van) Juda's hoogten? Is het niet Jeruzalem? </span><span class="verse"><sup id="Mic.1.6" class="v">6</sup>Daarom zal Ik Samaria maken tot een puinhoop op het veld, tot een oord om wijngaarden te planten; Ik zal zijn stenen in het dal nederstorten en zijn fundamenten blootleggen. </span><span class="verse"><sup id="Mic.1.7" class="v">7</sup>Al zijn gesneden beelden zullen stukgeslagen worden, en al zijn wijgeschenken met vuur verbrand worden, en al zijn afgodsbeelden zal Ik te gruizel slaan, want van <span class="highlight tooltipkeyword" data-keyword="88" title="">hoerenloon</span> heeft het ze bijeengebracht en zij zullen weder tot <span class="highlight tooltipkeyword" data-keyword="88" title="">hoerenloon</span> worden.</span></p> 
  <h3 class="s">Klaaglied van de <span class="highlight tooltipkeyword" data-keyword="1033,1030,1035,1032" title="">profeet</span></h3> 
  <p class="p"><span class="indent"></span><span class="verse"><sup id="Mic.1.8" class="v">8</sup>Hierover wil ik weeklagen en jammeren, wil ik barrevoets gaan en naakt, zal ik jammerklachten uitstoten als de jakhalzen en rouwkreten als de struisvogels, </span><span class="verse"><sup id="Mic.1.9" class="v">9</sup>omdat zijn wonden ongeneeslijk zijn, omdat het tot Juda is doorgedrongen, en reikt tot de <span class="highlight tooltipkeyword" data-keyword="36,1088" title="">poort</span> van mijn volk, tot Jeruzalem.</span></p> 
  <p class="p"><span class="indent"></span><span class="verse"><sup id="Mic.1.10" class="v">10</sup>Verkondigt het niet te Gat, weent er zelfs niet! Wentel u binnen Afra in het stof. </span><span class="verse"><sup id="Mic.1.11" class="v">11</sup>Trek voorbij, bevolking van Safir, in smadelijke naaktheid. De bevolking van Saänan waagt zich niet naar buiten. Het geweeklaag van Bet-Haësel belet u daar te blijven, </span><span class="verse"><sup id="Mic.1.12" class="v">12</sup>want de bevolking van Marot beeft van angst om het goede; want onheil is van de <span class="nd">Here</span> nedergedaald tot de <span class="highlight tooltipkeyword" data-keyword="36,1088" title="">poort</span> van Jeruzalem. </span><span class="verse"><sup id="Mic.1.13" class="v">13</sup>Span de rossen voor de wagen, bevolking van Lakis. Het begin der <span class="highlight tooltipkeyword" data-keyword="1711,1710,1063,1062" title="">zonde</span> is zij voor Sions dochter; immers in u zijn Israëls <span class="highlight tooltipkeyword" data-keyword="1710" title="">overtredingen</span> gevonden. </span><span class="verse"><sup id="Mic.1.14" class="v">14</sup>Geef daarom een afscheidsgeschenk aan Moreset-Gat. De <span class="highlight tooltipkeyword" data-keyword="1173" title="">huizen</span> van Akzib worden de koningen Israëls tot een leugenbeek. </span><span class="verse"><sup id="Mic.1.15" class="v">15</sup>Nogmaals zal Ik een veroveraar over u brengen, bevolking van Maresa; tot Adullam zal de heerlijkheid van Israël komen. </span><span class="verse"><sup id="Mic.1.16" class="v">16</sup>Maak u kaal en scheer u om uw troetelkinderen; maak u een kale plek, zo groot als van een gier, omdat zij van u weggaan in ballingschap.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Wee over de gewelddadige machthebbers</h3> 
  <p class="p"><h1>2</h1><span class="verse"><sup id="Mic.2.1" class="v">1</sup>Wee hun die ongerechtigheid bedenken en kwaad smeden op hun legersteden, die het uitvoeren bij het morgenlicht, omdat het in de macht van hun hand is. </span><span class="verse"><sup id="Mic.2.2" class="v">2</sup>Begeren zij akkers, zij roven die, en <span class="highlight tooltipkeyword" data-keyword="1173,1087" title="">huizen</span>, zij nemen die. Zo verdrukken zij de man en zijn <span class="highlight tooltipkeyword" data-keyword="1087,1173" title="">huis</span>, de mens en zijn erfdeel. </span><span class="verse"><sup id="Mic.2.3" class="v">3</sup>Daarom, zo zegt de <span class="nd">Here</span>, zie Ik ga tegen dit geslacht een kwaad bedenken, waaruit gij uw halzen niet zult trekken en waarbij gij niet rechtop zult gaan, want het zal een boze tijd zijn. </span><span class="verse"><sup id="Mic.2.4" class="v">4</sup>Te dien dage zal men over u een spreuk aanheffen en weeklagend een klaagzang zingen: Het is gedaan, zal men zeggen, te enen male zijn wij vernietigd. Het erfdeel van mijn volk doet Hij in vreemde handen overgaan. Hoe ontneemt Hij het mij! Aan de afvalligen deelt Hij onze akkers uit. </span><span class="verse"><sup id="Mic.2.5" class="v">5</sup>Daarom zult gij niemand hebben, die volgens het lot het meetsnoer uitwerpt in de <span class="highlight tooltipkeyword" data-keyword="626" title="">gemeente</span> des <span class="nd">Heren</span>.</span></p> 
  <h3 class="s">De valse <span class="highlight tooltipkeyword" data-keyword="1031" title="">profeten</span></h3> 
  <p class="p"><span class="indent"></span><span class="verse"><sup id="Mic.2.6" class="v">6</sup>Profeteert niet, profeteren zij, men mag hiervan niet profeteren. Er komt geen eind aan de beschimpingen.</span></p> 
  <p class="p"><span class="indent"></span><span class="verse"><sup id="Mic.2.7" class="v">7</sup>Mag dat gezegd worden, <span class="highlight tooltipkeyword" data-keyword="1087,1173" title="">huis</span> <span class="highlight tooltipkeyword" data-keyword="1784" title="">Jakobs</span>, is de <span class="nd">Here</span> zo kort van geduld, is dit zijn handelwijze? Zijn mijn woorden niet vriendelijk jegens de oprechte van wandel? </span><span class="verse"><sup id="Mic.2.8" class="v">8</sup>Doch sedert lang treedt mijn volk als vijand op; gij rukt de <span class="highlight tooltipkeyword" data-keyword="1634,1108,1175" title="">mantel</span> weg van het kleed bij argeloze voorbijgangers, afkerig van strijd. </span><span class="verse"><sup id="Mic.2.9" class="v">9</sup>De vrouwen onder mijn volk verdrijft gij uit de woning van haar geluk, van haar kinderen neemt gij mijn heerlijkheid weg, voor immer. </span><span class="verse"><sup id="Mic.2.10" class="v">10</sup>Staat op en vertrekt, want dit is de plaats der ruste niet; doordat het (land) <span class="highlight tooltipkeyword" data-keyword="1691,1690,1694,1699,1698" title="">onrein</span> is, brengt het verderf teweeg, ja, een voortwoekerend verderf. </span><span class="verse"><sup id="Mic.2.11" class="v">11</sup>Als er maar iemand wind naliep en leugen voorspiegelde: Ik profeteer u van <span class="highlight tooltipkeyword" data-keyword="1101" title="">wijn</span> en bedwelmende drank - dan zou hij de <span class="highlight tooltipkeyword" data-keyword="1030,1035,1032,1033" title="">profeet</span> van dit volk zijn.</span></p> 
  <p class="p"><span class="indent"></span></p> 
  <h3 class="s">Heilsverkondiging</h3> 
  <span class="verse"><sup id="Mic.2.12" class="v">12</sup>Voorzeker zal Ik u, o <span class="highlight tooltipkeyword" data-keyword="1784" title="">Jakob</span>, in uw geheel bijeenbrengen, voorzeker vergaderen het overblijfsel van Israël. Ik zal hen bijeenbrengen als <span class="highlight tooltipkeyword" data-keyword="1227,1269" title="">schapen</span> in een kooi, als een kudde in het midden der weide. Het zal er gonzen van mensen. </span> 
  <span class="verse"><sup id="Mic.2.13" class="v">13</sup>De doorbreker trekt vóór hen op; zij breken door en trekken door de <span class="highlight tooltipkeyword" data-keyword="36,1088" title="">poort</span> en gaan daardoor uit; en hun koning trekt vóór hen uit, en de <span class="nd">Here</span> aan hun spits.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Tegen de leiders van het volk</h3> 
  <p class="p"><h1>3</h1><span class="verse"><sup id="Mic.3.1" class="v">1</sup>En ik zeide: Hoort toch, hoofden van <span class="highlight tooltipkeyword" data-keyword="1784" title="">Jakob</span> en leidslieden van het huis Israëls, moest gij het recht niet kennen? </span><span class="verse"><sup id="Mic.3.2" class="v">2</sup>Gij die het goede haat en het kwade liefhebt, die de lieden de huid afstroopt en het vlees van hun gebeente; </span><span class="verse"><sup id="Mic.3.3" class="v">3</sup>ja, die het vlees van mijn volk eet, en hun de huid aftrekt, en hun beenderen breekt en ze uiteenlegt als vlees in een <span class="highlight tooltipkeyword" data-keyword="999" title="">pot</span> of in een ketel. </span><span class="verse"><sup id="Mic.3.4" class="v">4</sup>Dan zullen zij roepen tot de <span class="nd">Here</span>, maar Hij zal hun niet antwoorden, en Hij zal zijn aangezicht voor hen verbergen te dien tijde, omdat zij slecht hebben gehandeld.</span></p> 
  <p class="p"><span class="indent"></span><span class="verse"><sup id="Mic.3.5" class="v">5</sup>Zo zegt de <span class="nd">Here</span> aangaande de <span class="highlight tooltipkeyword" data-keyword="1031" title="">profeten</span> die mijn volk verleiden; die, als zij iets met hun tanden te bijten krijgen, heil verkondigen, maar tegen hem die hun niets in de mond steekt, de <span class="highlight tooltipkeyword" data-keyword="8" title="">oorlog</span> uitroepen: </span><span class="verse"><sup id="Mic.3.6" class="v">6</sup>Daarom zal het nacht voor u worden, zonder gezicht; duisternis, zonder waarzegging; de zon zal ondergaan over de <span class="highlight tooltipkeyword" data-keyword="1031" title="">profeten</span>, en de dag zal over hen verdonkerd worden. </span><span class="verse"><sup id="Mic.3.7" class="v">7</sup>En de zieners zullen beschaamd worden, en de waarzeggers teleurgesteld, en zij zullen allen de bovenlip omwinden, omdat er geen antwoord Gods komt.</span></p> 
  <p class="p"><span class="indent"></span><span class="verse"><sup id="Mic.3.8" class="v">8</sup>Ik daarentegen ben vol van kracht, van de Geest des <span class="nd">Heren</span>, en van recht en van sterkte, om <span class="highlight tooltipkeyword" data-keyword="1784" title="">Jakob</span> zijn <span class="highlight tooltipkeyword" data-keyword="1711,1710" title="">overtreding</span> aan te zeggen en Israël zijn zonde.</span></p> 
  <p class="p"><span class="indent"></span><span class="verse"><sup id="Mic.3.9" class="v">9</sup>Hoort dit toch, hoofden van het huis <span class="highlight tooltipkeyword" data-keyword="1784" title="">Jakobs</span> en leidslieden van het huis Israëls, die het recht verafschuwt en al het rechte krom maakt, </span><span class="verse"><sup id="Mic.3.10" class="v">10</sup>die Sion bouwt met bloed en Jeruzalem met onrecht. </span><span class="verse"><sup id="Mic.3.11" class="v">11</sup>De hoofden spreken er recht voor geschenken, en de <span class="highlight tooltipkeyword" data-keyword="989" title="">priesters</span> geven er onderricht om loon, en de <span class="highlight tooltipkeyword" data-keyword="1031" title="">profeten</span> plegen er <span class="highlight tooltipkeyword" data-keyword="525" title="">waarzeggerij</span> voor <span class="highlight tooltipkeyword" data-keyword="443" title="">geld</span>, en daarbij steunen zij op de <span class="nd">Here</span> en zeggen: Is de <span class="nd">Here</span> niet in ons midden? Ons zal geen kwaad overkomen!</span></p> 
  <p class="p"><span class="indent"></span><span class="verse"><sup id="Mic.3.12" class="v">12</sup>Daarom zal om uwentwil Sion als een <span class="highlight tooltipkeyword" data-keyword="1121" title="">akker</span> worden <span class="highlight tooltipkeyword" data-keyword="1156,1014" title="">omgeploegd</span>, en Jeruzalem zal worden tot steenhopen, ja de tempelberg tot woudhoogten.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het komende Vrederijk</h3> 
  <p class="p"><h1>4</h1><span class="verse"><sup id="Mic.4.1" class="v">1</sup>En het zal geschieden in het laatste der dagen: dan zal de berg van het huis des <span class="nd">Heren</span> vaststaan als de hoogste der bergen, en hij zal verheven zijn boven de heuvelen. En volkeren zullen derwaarts heenstromen, </span><span class="verse"><sup id="Mic.4.2" class="v">2</sup>en vele natiën zullen optrekken en zeggen: Komt, laten wij opgaan naar de berg des <span class="nd">Heren</span>, naar het huis van de God <span class="highlight tooltipkeyword" data-keyword="1784" title="">Jakobs</span>, opdat Hij ons lere aangaande zijn wegen en opdat wij zijn paden bewandelen. Want uit Sion zal de wet uitgaan en des <span class="nd">Heren</span> woord uit Jeruzalem. </span><span class="verse"><sup id="Mic.4.3" class="v">3</sup>En Hij zal richten tussen vele volkeren en rechtspreken over machtige natiën tot in verre landen. Dan zullen zij hun <span class="highlight tooltipkeyword" data-keyword="985,31,966" title="">zwaarden</span> tot <span class="highlight tooltipkeyword" data-keyword="182,1014,1121" title="">ploegscharen</span> omsmeden en hun <span class="highlight tooltipkeyword" data-keyword="41,29" title="">speren</span> tot <span class="highlight tooltipkeyword" data-keyword="78,1011" title="">snoeimessen</span>; geen volk zal tegen een ander volk het <span class="highlight tooltipkeyword" data-keyword="985,31" title="">zwaard</span> opheffen, en zij zullen de <span class="highlight tooltipkeyword" data-keyword="8" title="">oorlog</span> niet meer leren. </span><span class="verse"><sup id="Mic.4.4" class="v">4</sup>Maar zij zullen zitten, een ieder onder zijn wijnstok en onder zijn vijgeboom, zonder dat iemand hen opschrikt; want de mond van de <span class="nd">Here</span> der heerscharen heeft het gesproken. </span><span class="verse"><sup id="Mic.4.5" class="v">5</sup>Want alle volkeren wandelen elk in de naam van zijn god, maar wij zullen wandelen in de naam van de <span class="nd">Here</span>, onze God, voor altoos en immer.</span></p> 
  <h3 class="s">Jeruzalem in nood, maar bestemd tot heerlijkheid</h3> 
  <p class="p"><span class="indent"></span><span class="verse"><sup id="Mic.4.6" class="v">6</sup>Te dien dage, luidt het woord des <span class="nd">Heren</span>, zal Ik het kreupele verzamelen en het verstrooide bijeenbrengen, en degenen over wie Ik kwaad heb doen komen. </span><span class="verse"><sup id="Mic.4.7" class="v">7</sup>En Ik zal het kreupele stellen tot een overblijfsel en het verdrevene tot een machtig volk, en de <span class="nd">Here</span> zal Koning over hen zijn op de berg Sion, van nu aan tot in eeuwigheid. </span><span class="verse"><sup id="Mic.4.8" class="v">8</sup>En gij, Migdal-Eder, <span class="highlight tooltipkeyword" data-keyword="1271,1275" title="">Ofel</span> der dochter Sions, tot u zal genaken en komen de heerschappij van voorheen, het koningschap der dochter van Jeruzalem.</span></p> 
  <p class="p"><span class="indent"></span><span class="verse"><sup id="Mic.4.9" class="v">9</sup>Nu, waarom schreeuwt gij zo luide? Is er geen koning bij u? Of is uw raadsman omgekomen, dat weeën als van een barende u hebben aangegrepen? </span><span class="verse"><sup id="Mic.4.10" class="v">10</sup>Krimp ineen en schreeuw het uit, dochter Sions, als een barende; want thans zult gij uittrekken uit de stad en verblijven op het veld, en gij zult naar Babel komen. Daar zult gij bevrijd worden; daar zal de <span class="nd">Here</span> u verlossen uit de macht van uw vijanden. </span><span class="verse"><sup id="Mic.4.11" class="v">11</sup>Wel zijn nu vele volkeren tegen u vergaderd, die zeggen: Zij worde ontwijd, en mogen onze ogen zich aan Sion verlustigen! </span><span class="verse"><sup id="Mic.4.12" class="v">12</sup>Maar zij kennen de gedachten des <span class="nd">Heren</span> niet en verstaan zijn raadslag niet, dat Hij hen verzamelt als schoven op de dorsvloer. </span><span class="verse"><sup id="Mic.4.13" class="v">13</sup>Sta op en dors, gij dochter Sions; want Ik zal uw <span class="highlight tooltipkeyword" data-keyword="1006" title="">hoorn</span> van ijzer maken en uw hoeven van koper, en gij zult vele volkeren verbrijzelen en gij zult hun onrechtmatig gewin door de ban aan de <span class="nd">Here</span> wijden, en hun vermogen aan de Here der ganse aarde.</span></p> 
  <p class="p"><span class="indent"></span><span class="verse"><sup id="Mic.4.14" class="v">14</sup>Nu moogt gij u in benden scharen, gij bendegenoten. Een belegeringswal heeft men tegen ons opgeworpen. Met de roede zal men de richter Israëls op het kinnebakken slaan.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Voorzegging van de Messias en zijn Rijk</h3> 
  <p class="p"><h1>5</h1><span class="verse"><sup id="Mic.5.1" class="v">1</sup>En gij, Betlehem Efrata, al zijt gij klein onder de geslachten van Juda, uit u zal Mij voortkomen die een heerser zal zijn over Israël en wiens oorsprong is van ouds, van de dagen der eeuwigheid. </span><span class="verse"><sup id="Mic.5.2" class="v">2</sup>Daarom zal Hij hen prijsgeven tot de tijd, dat zij die baren zal, gebaard heeft. Dan zal het overblijfsel zijner broederen terugkeren met de Israëlieten. </span><span class="verse"><sup id="Mic.5.3" class="v">3</sup>Dan zal Hij staan en hen weiden in de kracht des <span class="nd">Heren</span>, in de majesteit van de naam des <span class="nd">Heren</span>, zijns Gods; en zij zullen rustig wonen, want nu zal Hij groot zijn tot aan de einden der aarde, </span><span class="verse"><sup id="Mic.5.4" class="v">4</sup>en Hij zal vrede zijn. Wanneer Assur in ons land komt, en wanneer hij onze paleizen betreedt, dan zullen wij tegen hem zeven <span class="highlight tooltipkeyword" data-keyword="1115,92" title="">herders</span> stellen en acht vorsten uit de mensen, </span><span class="verse"><sup id="Mic.5.5" class="v">5</sup>die het land Assur zullen weiden met het <span class="highlight tooltipkeyword" data-keyword="985,31" title="">zwaard</span> en het land van Nimrod in zijn poorten. En Hij zal bevrijden van Assur, wanneer die in ons land komt en wanneer hij ons gebied betreedt.</span></p> 
  <p class="p"><span class="indent"></span><span class="verse"><sup id="Mic.5.6" class="v">6</sup>En het overblijfsel van <span class="highlight tooltipkeyword" data-keyword="1784" title="">Jakob</span> zal te midden van vele volkeren zijn als dauw van de <span class="nd">Here</span>, als regenstromen op het groene kruid, dat niet wacht op de mens, noch mensenkinderen verbeidt. </span><span class="verse"><sup id="Mic.5.7" class="v">7</sup>En het overblijfsel van <span class="highlight tooltipkeyword" data-keyword="1784" title="">Jakob</span> zal zijn onder de natiën, te midden van vele volkeren als een leeuw onder de dieren des wouds, als een jonge leeuw onder de schaapskudden, die, wanneer hij er binnendringt, neerslaat en verscheurt, zonder dat iemand redt. </span><span class="verse"><sup id="Mic.5.8" class="v">8</sup>Uw hand zal verheven zijn boven uw tegenstanders, en al uw vijanden zullen worden uitgeroeid.</span></p> 
  <p class="p"><span class="indent"></span><span class="verse"><sup id="Mic.5.9" class="v">9</sup>Te dien dage zal het geschieden, luidt het woord des <span class="nd">Heren</span>, dat Ik uw paarden uit uw midden zal uitroeien en dat Ik uw <span class="highlight tooltipkeyword" data-keyword="49,1753" title="">strijdwagens</span> zal vernietigen. </span><span class="verse"><sup id="Mic.5.10" class="v">10</sup>Ik zal de steden van uw land uitroeien en al uw vestingen afbreken. </span><span class="verse"><sup id="Mic.5.11" class="v">11</sup>Ook zal Ik de toverijen uit uw hand uitroeien, en gij zult geen waarzeggers meer hebben. </span><span class="verse"><sup id="Mic.5.12" class="v">12</sup>Ik zal uw gesneden beelden en uw <span class="highlight tooltipkeyword" data-keyword="980,511" title="">gewijde stenen</span> uit uw midden uitroeien, en gij zult u niet meer nederbuigen voor het werk uwer handen. </span><span class="verse"><sup id="Mic.5.13" class="v">13</sup>Ook zal Ik uw gewijde palen uit uw midden uitrukken en uw steden verwoesten. </span><span class="verse"><sup id="Mic.5.14" class="v">14</sup>En Ik zal in toorn en gramschap wraak oefenen over de volkeren die geen gehoor gegeven hebben.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het rechtsgeding des Heren</h3> 
  <p class="p"><h1>6</h1><span class="verse"><sup id="Mic.6.1" class="v">1</sup>Hoort toch wat de <span class="nd">Here</span> zegt: Sta op, treed als aanklager op ten aanhoren van de bergen, en laat de heuvelen uw stem vernemen. </span><span class="verse"><sup id="Mic.6.2" class="v">2</sup>Hoort, gij bergen, de aanklacht des <span class="nd">Heren</span>, ook gij, onwrikbare grondvesten der aarde. Want de <span class="nd">Here</span> heeft een aanklacht tegen zijn volk, en met Israël wil Hij een rechtsgeding aangaan.</span></p> 
  <p class="p"><span class="indent"></span><span class="verse"><sup id="Mic.6.3" class="v">3</sup>Mijn volk, wat heb Ik u aangedaan en waarmede heb Ik u vermoeid? Getuig tegen Mij! </span><span class="verse"><sup id="Mic.6.4" class="v">4</sup>Immers heb Ik u gevoerd uit het land Egypte en uit het slavenhuis heb Ik u verlost, en Ik zond voor u heen <span class="highlight tooltipkeyword" data-keyword="1723" title="">Mozes</span>, Aäron en Mirjam. </span><span class="verse"><sup id="Mic.6.5" class="v">5</sup>Mijn volk, gedenk toch wat Balak, de koning van Moab, beraamde en wat Bileam, de zoon van Beor, hem antwoordde - van Sittim tot Gilgal, opdat gij het volle recht des <span class="nd">Heren</span> moogt erkennen.</span></p> 
  <p class="p"><span class="indent"></span><span class="verse"><sup id="Mic.6.6" class="v">6</sup>Waarmede zal ik de <span class="nd">Here</span> tegemoet treden en mij buigen voor God in den hoge? Zal ik Hem tegemoet treden met brandofferen, met éénjarige kalveren? </span><span class="verse"><sup id="Mic.6.7" class="v">7</sup>Zal de <span class="nd">Here</span> welgevallen hebben aan duizenden rammen, aan tienduizenden oliebeken? Zal ik mijn <span class="highlight tooltipkeyword" data-keyword="116" title="">eerstgeborene</span> geven voor mijn <span class="highlight tooltipkeyword" data-keyword="1711,1710" title="">overtreding</span>, de vrucht van mijn schoot voor de <span class="highlight tooltipkeyword" data-keyword="1711,1710,1063,1062" title="">zonde</span> mijner ziel? </span><span class="verse"><sup id="Mic.6.8" class="v">8</sup>Hij heeft u bekendgemaakt, o mens, wat goed is en wat de <span class="nd">Here</span> van u vraagt: niet anders dan recht te doen en getrouwheid lief te hebben, en ootmoedig te wandelen met uw God.</span></p> 
  <h3 class="s">Jeruzalems <span class="highlight tooltipkeyword" data-keyword="1711,1710,1063,1062" title="">zonde</span> en het oordeel Gods</h3> 
  <p class="p"><span class="indent"></span><span class="verse"><sup id="Mic.6.9" class="v">9</sup>Hoort! de <span class="nd">Here</span> roept tot de stad - en heilzaam is het uw naam te vrezen -: Luistert naar de roede en naar wie haar besteld heeft. </span><span class="verse"><sup id="Mic.6.10" class="v">10</sup>Zijn er niet nog in het huis van de goddeloze schatten van goddeloosheid en een gevloekte, schriele efa? </span><span class="verse"><sup id="Mic.6.11" class="v">11</sup>Zou Ik <span class="highlight tooltipkeyword" data-keyword="1630,1629,1621" title="">rechtvaardig</span> zijn bij een <span class="highlight tooltipkeyword" data-keyword="1018,453" title="">weegschaal</span> der goddeloosheid en bij een buidel vol valse <span class="highlight tooltipkeyword" data-keyword="1018" title="">gewichten</span>? </span><span class="verse"><sup id="Mic.6.12" class="v">12</sup>Haar rijken zijn vol geweld, en haar inwoners spreken leugen, en hun tong in hun mond is bedrog.</span></p> 
  <p class="p"><span class="indent"></span><span class="verse"><sup id="Mic.6.13" class="v">13</sup>Ik echter maak u krank, Ik sla u, Ik richt verwoesting aan wegens uw zonden. </span><span class="verse"><sup id="Mic.6.14" class="v">14</sup>Gij zult eten en niet verzadigd worden, maar de honger in uw binnenste zal blijven; gij zult iets wegbrengen, maar het niet bergen; en wat gij bergt, zal Ik aan het <span class="highlight tooltipkeyword" data-keyword="985,31" title="">zwaard</span> prijsgeven. </span><span class="verse"><sup id="Mic.6.15" class="v">15</sup>Gij zult <span class="highlight tooltipkeyword" data-keyword="67,1121" title="">zaaien</span>, maar niet maaien; gij zult <span class="highlight tooltipkeyword" data-keyword="1111,363" title="">olijven</span> treden, maar u niet met olie <span class="highlight tooltipkeyword" data-keyword="648" title="">zalven</span>; en most, maar geen <span class="highlight tooltipkeyword" data-keyword="1101" title="">wijn</span> drinken. </span><span class="verse"><sup id="Mic.6.16" class="v">16</sup>Want de inzettingen van <span class="highlight tooltipkeyword" data-keyword="1893" title="">Omri</span> worden onderhouden en al de werken van het huis van <span class="highlight tooltipkeyword" data-keyword="1731" title="">Achab</span>, en gij wandelt in hun raadslagen, opdat Ik u zou overgeven tot een voorwerp van ontzetting en haar inwoners tot een aanfluiting; zo zult gij de smaad van mijn volk dragen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De grote ongerechtigheid</h3> 
  <p class="p"><h1>7</h1><span class="verse"><sup id="Mic.7.1" class="v">1</sup>Wee mij, want het is mij gegaan als bij de inzameling van het ooft, bij de nalezing van de <span class="highlight tooltipkeyword" data-keyword="364" title="">wijnoogst</span>: geen druif om te eten, geen <span class="highlight tooltipkeyword" data-keyword="1102" title="">vijg</span> waarnaar mijn <span class="highlight tooltipkeyword" data-keyword="631" title="">hart</span> begeert. </span><span class="verse"><sup id="Mic.7.2" class="v">2</sup>De vrome is verdwenen uit het land en een oprechte is er onder de mensen niet. Allen loeren zij op bloed; ieder tracht zijn broeder in het net te vangen. </span><span class="verse"><sup id="Mic.7.3" class="v">3</sup>Tot kwaad doen staan de handen goed; de vorst eist en de rechter laat zich betalen, en de grote, die spreekt naar eigen believen; en zo zetten zij de zaak in elkaar. </span><span class="verse"><sup id="Mic.7.4" class="v">4</sup>De beste van hen is als een doornstruik en de meest oprechte erger dan een stekelheg. De dag uwer wachters, uw bezoeking, komt! Dan zal er voor hen ontzetting wezen. </span><span class="verse"><sup id="Mic.7.5" class="v">5</sup>Vertrouwt de metgezel niet, verlaat u niet op de vriend; behoed de deuren van uw mond voor haar die aan uw boezem ligt. </span><span class="verse"><sup id="Mic.7.6" class="v">6</sup>Want de zoon minacht de vader; de dochter staat op tegen haar moeder, de schoondochter tegen haar schoonmoeder; des mensen huisgenoten zijn zijn vijanden.</span></p> 
  <h3 class="s">Sions verlossing</h3> 
  <p class="p"><span class="indent"></span><span class="verse"><sup id="Mic.7.7" class="v">7</sup>Maar ik zal uitzien naar de <span class="nd">Here</span>, ik zal wachten op de God mijns heils; mijn God zal mij horen. </span><span class="verse"><sup id="Mic.7.8" class="v">8</sup>Verblijd u niet over mij, mijn vijandin: al ben ik gevallen, ik zal weder opstaan; al zit ik in het duister, de <span class="nd">Here</span> zal mij tot licht zijn. </span><span class="verse"><sup id="Mic.7.9" class="v">9</sup>Des <span class="nd">Heren</span> gramschap zal ik dragen - want ik heb tegen Hem gezondigd - totdat Hij mijn zaak verdedigt en mij recht verschaft; Hij zal mij uitleiden in het licht; ik zal aanschouwen, hoe Hij <span class="highlight tooltipkeyword" data-keyword="1631,1629,1621" title="">gerechtigheid</span> oefent. </span><span class="verse"><sup id="Mic.7.10" class="v">10</sup>Mijn vijandin zal het zien, en schaamte zal haar bedekken, haar die tot mij zeide: Waar is de <span class="nd">Here</span>, uw God? Mijn ogen zullen op haar neerzien. Nu zal zij vertreden worden, als slijk der straten. </span><span class="verse"><sup id="Mic.7.11" class="v">11</sup>Op de dag dat men uw <span class="highlight tooltipkeyword" data-keyword="35,1088" title="">muren</span> herbouwt, op die dag zal de afbakening ruim zijn; </span><span class="verse"><sup id="Mic.7.12" class="v">12</sup>die dag, waarop men tot u komen zal van Assur tot Egypte, en van Egypte tot de Rivier, en van zee tot zee, en van berg tot berg. </span><span class="verse"><sup id="Mic.7.13" class="v">13</sup>Maar de aarde zal tot een woestenij worden vanwege haar bewoners, om de vrucht van hun handelingen.</span></p> 
  <h3 class="s">Bede en lof</h3> 
  <p class="p"><span class="indent"></span><span class="verse"><sup id="Mic.7.14" class="v">14</sup>Weid uw volk met uw staf, de <span class="highlight tooltipkeyword" data-keyword="1227,1269" title="">schapen</span> van uw erfdeel, die eenzaam wonen in een woud, te midden van een vruchtbare landouw. Laat hen weiden in Basan en in <span class="highlight tooltipkeyword" data-keyword="1295" title="">Gilead</span>, als in de dagen van ouds. </span><span class="verse"><sup id="Mic.7.15" class="v">15</sup>Evenals in de dagen, toen gij uittoogt uit het land Egypte, zal Ik hem wonderen doen zien. </span><span class="verse"><sup id="Mic.7.16" class="v">16</sup>De volken zullen het zien en beschaamd worden, beroofd van al hun kracht; zij zullen de hand op de mond leggen, hun oren zullen doof worden. </span><span class="verse"><sup id="Mic.7.17" class="v">17</sup>Zij zullen stof lekken als een slang, als kruipende dieren der aarde; zij zullen bevend uit hun burchten komen, sidderend zullen zij komen tot de <span class="nd">Here</span>, onze God, en zij zullen voor U vrezen.</span></p> 
  <p class="p"><span class="indent"></span><span class="verse"><sup id="Mic.7.18" class="v">18</sup>Wie is een God als Gij, die de ongerechtigheid vergeeft en de <span class="highlight tooltipkeyword" data-keyword="1711,1710" title="">overtreding</span> van het overblijfsel van zijn erfdeel voorbijgaat, die zijn toorn niet voor eeuwig behoudt, maar een welbehagen heeft in goedertierenheid! </span><span class="verse"><sup id="Mic.7.19" class="v">19</sup>Hij zal Zich wederom over ons ontfermen, Hij zal onze ongerechtigheden vertreden. Ja, Gij zult al onze <span class="highlight tooltipkeyword" data-keyword="1711,1710" title="">zonden</span> werpen in de diepten der zee. </span><span class="verse"><sup id="Mic.7.20" class="v">20</sup>Gij zult trouw bewijzen aan <span class="highlight tooltipkeyword" data-keyword="1784" title="">Jakob</span>, goedertierenheid aan <span class="highlight tooltipkeyword" data-keyword="1266" title="">Abraham</span>, gelijk Gij van oude dagen af aan onze vaderen hebt gezworen.</span></p> 
  <br> 
   
 </div> 
</div>