<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Gal.1.1" class="v">1</sup>Van Paulus, een apostel die niet is aangesteld of gezonden door mensen, maar door Jezus <span class="highlight tooltipkeyword" data-keyword="101" title="">Christus</span> en God, de Vader, die <span class="highlight tooltipkeyword" data-keyword="101" title="">Christus</span> uit de dood heeft opgewekt. </span><span class="verse"><sup id="Gal.1.2" class="v">2</sup>Aan de <span class="highlight tooltipkeyword" data-keyword="626" title="">gemeenten</span> in Galatië, ook namens alle broeders en zusters die bij mij zijn. </span><span class="verse"><sup id="Gal.1.3" class="v">3</sup><span class="highlight tooltipkeyword" data-keyword="719,1645" title="">Genade</span> zij u en vrede van God, onze Vader, en van onze Heer <span class="highlight tooltipkeyword" data-keyword="1672" title="">Jezus</span> Christus, </span><span class="verse"><sup id="Gal.1.4" class="v">4</sup>die zichzelf gegeven heeft voor onze <span class="highlight tooltipkeyword" data-keyword="1711,1710" title="">zonden</span> om ons te bevrijden uit deze door <span class="highlight tooltipkeyword" data-keyword="1711,1710" title="">het kwaad</span> beheerste wereld. Dat is de wil van onze God en Vader. </span><span class="verse"><sup id="Gal.1.5" class="v">5</sup>Hem komt de eer toe tot in alle eeuwigheid. Amen.</span></p> 
  <h3 class="s">Het ware evangelie</h3> 
  <p class="p"><span class="indent"></span><span class="verse"><sup id="Gal.1.6" class="v">6</sup>Het verbaast me dat u zich zo snel hebt afgewend van hem die u door de <span class="highlight tooltipkeyword" data-keyword="719,1645" title="">genade</span> van <span class="highlight tooltipkeyword" data-keyword="101" title="">Christus</span> heeft geroepen en dat u zich tot een ander evangelie hebt gekeerd. </span><span class="verse"><sup id="Gal.1.7" class="v">7</sup>Er is geen ander evangelie, er zijn alleen maar mensen die u in verwarring brengen en het evangelie van <span class="highlight tooltipkeyword" data-keyword="101" title="">Christus</span> willen verdraaien. </span><span class="verse"><sup id="Gal.1.8" class="v">8</sup>Wanneer iemand u iets verkondigt dat in strijd is met wat ik u verkondigd heb, al was ik het zelf of een <span class="highlight tooltipkeyword" data-keyword="522" title="">engel</span> uit de hemel - vervloekt is hij! </span><span class="verse"><sup id="Gal.1.9" class="v">9</sup>Ik heb het al eerder gezegd en zeg het nu opnieuw: wanneer iemand u iets verkondigt dat in strijd is met wat u hebt ontvangen - vervloekt is hij! </span><span class="verse"><sup id="Gal.1.10" class="v">10</sup>Probeer ik nu mensen te overtuigen of God? Probeer ik soms mensen te behagen? Als ik dat nog altijd zou doen, zou ik geen <span class="highlight tooltipkeyword" data-keyword="414" title="">dienaar</span> van <span class="highlight tooltipkeyword" data-keyword="101" title="">Christus</span> zijn. </span><span class="verse"><sup id="Gal.1.11" class="v">11</sup>Ik verzeker u, broeders en zusters, dat het evangelie dat ik u verkondigd heb niet door mensen is bedacht </span><span class="verse"><sup id="Gal.1.12" class="v">12</sup>-&nbsp;ik heb het ook niet van een mens ontvangen of geleerd&nbsp;- maar dat Jezus <span class="highlight tooltipkeyword" data-keyword="101" title="">Christus</span> mij is geopenbaard.</span></p> 
  <p class="p"><span class="indent"></span><span class="verse"><sup id="Gal.1.13" class="v">13</sup>U hebt gehoord hoe ik vroeger volgens de Joodse godsdienst leefde, dat ik de <span class="highlight tooltipkeyword" data-keyword="626" title="">gemeente</span> van God fanatiek vervolgde en haar probeerde uit te roeien. </span><span class="verse"><sup id="Gal.1.14" class="v">14</sup>Ik leefde de Joodse wetten heel wat strikter na dan velen van mijn generatie en zette mij vol overgave in voor de tradities van ons voorgeslacht. </span><span class="verse"><sup id="Gal.1.15" class="v">15</sup>Maar toen besloot God, die mij al vóór mijn geboorte had uitgekozen en die mij door zijn <span class="highlight tooltipkeyword" data-keyword="719,1645" title="">genade</span> heeft geroepen, </span><span class="verse"><sup id="Gal.1.16" class="v">16</sup>zijn Zoon in mij te openbaren, opdat ik hem aan de heidenen zou verkondigen. Ik heb toen geen mens om raad gevraagd </span><span class="verse"><sup id="Gal.1.17" class="v">17</sup>en ben ook niet naar Jeruzalem gegaan, naar hen die eerder apostel waren dan ik. Ik ben onmiddellijk naar Arabia gegaan en ben van daar weer teruggekeerd naar Damascus. </span><span class="verse"><sup id="Gal.1.18" class="v">18</sup>Pas drie jaar later ging ik naar Jeruzalem om Kefas te ontmoeten, en bij hem bleef ik twee weken. </span><span class="verse"><sup id="Gal.1.19" class="v">19</sup>Maar van de overige apostelen heb ik niemand gezien, behalve Jakobus, de broer van de Heer. </span><span class="verse"><sup id="Gal.1.20" class="v">20</sup>God is mijn getuige dat ik u de waarheid schrijf. </span><span class="verse"><sup id="Gal.1.21" class="v">21</sup>Daarna ging ik naar het kustgebied van Syrië en van Cilicië. </span><span class="verse"><sup id="Gal.1.22" class="v">22</sup>De christengemeenten in Judea hadden mij nog nooit ontmoet, </span><span class="verse"><sup id="Gal.1.23" class="v">23</sup>maar iedereen had over mij horen vertellen: 'De man die ons vroeger vervolgde, verkondigt nu het geloof dat hij toen probeerde uit te roeien.' </span><span class="verse"><sup id="Gal.1.24" class="v">24</sup>En zij prezen God om mij.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="Gal.2.1" class="v">1</sup>Na verloop van veertien jaar ging ik opnieuw naar Jeruzalem, samen met Barnabas en Titus. </span><span class="verse"><sup id="Gal.2.2" class="v">2</sup>Dat was mij in een openbaring opgedragen. In besloten kring legde ik de belangrijkste broeders het evangelie voor dat ik aan de heidenen verkondig, want ik wilde me ervan overtuigen dat mijn inspanningen, toen en nu, niet voor niets waren. </span><span class="verse"><sup id="Gal.2.3" class="v">3</sup>Maar zelfs Titus, die mij vergezelde, werd niet gedwongen zich te laten besnijden, hoewel hij toch een Griek is. </span><span class="verse"><sup id="Gal.2.4" class="v">4</sup>Dat wilden alleen een paar schijnbroeders, die als spionnen waren binnengedrongen om erachter te komen hoe wij onze vrijheid, die we in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> hebben, gebruikten. Ze wilden slaven van ons maken. </span><span class="verse"><sup id="Gal.2.5" class="v">5</sup>Maar we zijn geen moment voor hen gezwicht, want de waarheid van het evangelie moest in uw belang behouden blijven. </span><span class="verse"><sup id="Gal.2.6" class="v">6</sup>De belangrijkste broeders -&nbsp;hun positie interesseert me trouwens niet, God slaat geen acht op het aanzien van een mens&nbsp;- hebben mij tot niets verplicht. </span><span class="verse"><sup id="Gal.2.7" class="v">7</sup>Integendeel, toen ze inzagen dat mij de verkondiging onder de heidenen was toevertrouwd, zoals aan Petrus de verkondiging onder de besnedenen </span><span class="verse"><sup id="Gal.2.8" class="v">8</sup>-&nbsp;want zoals God Petrus kracht had gegeven voor zijn werk onder de Joden, zo had hij mij kracht gegeven voor mijn werk onder de onbesnedenen&nbsp;-, </span><span class="verse"><sup id="Gal.2.9" class="v">9</sup>en ze dus de <span class="highlight tooltipkeyword" data-keyword="719,1645" title="">genade</span> onderkenden die mij geschonken was, toen reikten Jakobus, Kefas en Johannes, die als steunpilaren golden, mij en Barnabas de broederhand: wij zouden naar de heidenen gaan, zij naar de besnedenen. </span><span class="verse"><sup id="Gal.2.10" class="v">10</sup>Onze enige verplichting was dat we de armen ondersteunden, en dat is ook precies waarvoor ik mij heb ingezet.</span></p> 
  <p class="p"><span class="indent"></span><span class="verse"><sup id="Gal.2.11" class="v">11</sup>Maar toen Kefas in Antiochië was, heb ik me openlijk tegen hem verzet, want zijn gedrag was verwerpelijk. </span><span class="verse"><sup id="Gal.2.12" class="v">12</sup>Hij at altijd met de heidenen, maar toen er afgezanten van Jakobus kwamen, trok hij zich terug en at hij apart, uit angst voor de voorstanders van de besnijdenis. </span><span class="verse"><sup id="Gal.2.13" class="v">13</sup>De andere Joden deden met hem mee, en zelfs Barnabas liet zich meeslepen door hun huichelarij. </span><span class="verse"><sup id="Gal.2.14" class="v">14</sup>Toen ik zag dat ze niet de rechte weg naar het ware evangelie bewandelden, zei ik tegen Kefas, in aanwezigheid van iedereen: 'Jij bent een Jood, maar je leeft als een heiden en houdt je niet aan de Joodse gebruiken; hoe kun je dan opeens heidenen dwingen als Joden te leven?'</span></p> 
  <p class="p"><span class="indent"></span></p> 
  <h3 class="s"><span class="highlight tooltipkeyword" data-keyword="1630,1629,1621" title="">Rechtvaardig</span> voor God door het geloof in <span class="highlight tooltipkeyword" data-keyword="1672" title="">Jezus</span> Christus</h3> 
  <span class="verse"><sup id="Gal.2.15" class="v">15</sup>Hoewel wij Joden van geboorte zijn en geen zondaars uit andere volken, </span> 
  <span class="verse"><sup id="Gal.2.16" class="v">16</sup>weten we dat niemand als <span class="highlight tooltipkeyword" data-keyword="1630,1629,1621" title="">rechtvaardige</span> wordt aangenomen door de wet na te leven, maar door het geloof in <span class="highlight tooltipkeyword" data-keyword="1672" title="">Jezus</span> Christus. Ook wij zijn tot geloof in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> gekomen om daardoor, en niet door de wet, <span class="highlight tooltipkeyword" data-keyword="1630,1629,1621" title="">rechtvaardig</span> te worden, want niemand wordt <span class="highlight tooltipkeyword" data-keyword="1630,1629,1621" title="">rechtvaardig</span> door de wet na te leven. </span> 
  <span class="verse"><sup id="Gal.2.17" class="v">17</sup>En in ons streven om door <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1630,1629,1621" title="">rechtvaardig</span> te worden, blijkt dat wijzelf ook zondaars zijn. Betekent dit dat <span class="highlight tooltipkeyword" data-keyword="101" title="">Christus</span> dus in dienst staat van de zonde? Natuurlijk niet. </span> 
  <span class="verse"><sup id="Gal.2.18" class="v">18</sup>Maar wanneer ik weer aanneem wat ik had verworpen, maak ik van mezelf opnieuw een overtreder. </span> 
  <span class="verse"><sup id="Gal.2.19" class="v">19</sup>Want ik ben gestorven door de wet en leef niet langer voor de wet, maar voor God. Met <span class="highlight tooltipkeyword" data-keyword="101" title="">Christus</span> ben ik gekruisigd: </span> 
  <span class="verse"><sup id="Gal.2.20" class="v">20</sup>ikzelf leef niet meer, maar <span class="highlight tooltipkeyword" data-keyword="101" title="">Christus</span> leeft in mij. Mijn leven hier op aarde leef ik in het geloof in de Zoon van God, die mij heeft liefgehad en zich voor mij heeft prijsgegeven. </span> 
  <span class="verse"><sup id="Gal.2.21" class="v">21</sup>Ik verwerp Gods <span class="highlight tooltipkeyword" data-keyword="719,1645" title="">genade</span> niet; als we door de wet <span class="highlight tooltipkeyword" data-keyword="1630,1629,1621" title="">rechtvaardig</span> zouden kunnen worden, zou <span class="highlight tooltipkeyword" data-keyword="101" title="">Christus</span> voor niets gestorven zijn.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het geloof en de wet</h3> 
  <p class="p"><h1>3</h1><span class="verse"><sup id="Gal.3.1" class="v">1</sup>Galaten, u hebt uw verstand verloren! Wie heeft u in zijn ban gekregen? Ik heb u Jezus <span class="highlight tooltipkeyword" data-keyword="101" title="">Christus</span> toch openlijk en duidelijk als de gekruisigde bekendgemaakt? </span><span class="verse"><sup id="Gal.3.2" class="v">2</sup>Ik wil maar één ding van u weten: hebt u de Geest ontvangen door de wet na te leven of door te luisteren en te geloven? </span><span class="verse"><sup id="Gal.3.3" class="v">3</sup>Bent u werkelijk zo dwaas weer op uw eigen kracht te vertrouwen, en niet langer op de Geest? </span><span class="verse"><sup id="Gal.3.4" class="v">4</sup>Is alles wat u hebt meegemaakt dan voor niets geweest? Dat kan toch niet! </span><span class="verse"><sup id="Gal.3.5" class="v">5</sup>Geeft God u de Geest en goddelijke krachten omdat u de wet naleeft? Of geeft hij ze omdat u naar hem luistert en op hem vertrouwt?</span></p> 
  <p class="p"><span class="indent"></span><span class="verse"><sup id="Gal.3.6" class="v">6</sup>Van <span class="highlight tooltipkeyword" data-keyword="1266" title="">Abraham</span> wordt gezegd: 'Hij vertrouwde op God, en dat werd hem als een daad van <span class="highlight tooltipkeyword" data-keyword="1629,1621,1631" title="">gerechtigheid</span> toegerekend.' </span><span class="verse"><sup id="Gal.3.7" class="v">7</sup>U ziet dus dat zij die geloven kinderen van <span class="highlight tooltipkeyword" data-keyword="1266" title="">Abraham</span> zijn. </span><span class="verse"><sup id="Gal.3.8" class="v">8</sup>Nu heeft de Schrift voorzien dat God ook andere volken door geloof zou aannemen en daarom aan <span class="highlight tooltipkeyword" data-keyword="1266" title="">Abraham</span> verkondigd: 'In jou zullen alle volken gezegend worden.' </span><span class="verse"><sup id="Gal.3.9" class="v">9</sup>En dus wordt iedereen die gelooft samen met Abraham, de gelovige, gezegend. </span><span class="verse"><sup id="Gal.3.10" class="v">10</sup>Maar iedereen die op de wet vertrouwt is vervloekt, want er staat geschreven: 'Vervloekt is eenieder die niet alles doet wat het <span class="highlight tooltipkeyword" data-keyword="1139" title="">boek</span> van de wet bepaalt.' </span><span class="verse"><sup id="Gal.3.11" class="v">11</sup>Dat niemand door de wet voor God <span class="highlight tooltipkeyword" data-keyword="1629,1621,1630" title="">rechtvaardig</span> wordt, is volkomen duidelijk, want er staat ook geschreven: 'De <span class="highlight tooltipkeyword" data-keyword="1629,1621,1630" title="">rechtvaardige</span> zal leven door geloof.' </span><span class="verse"><sup id="Gal.3.12" class="v">12</sup>De wet daarentegen is niet gegrond op geloof, want er staat: 'Wie doet wat de wet voorschrijft, zal leven.' </span><span class="verse"><sup id="Gal.3.13" class="v">13</sup>Maar <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> heeft ons vrijgekocht van deze <span class="highlight tooltipkeyword" data-keyword="1061" title="">vloek</span> door voor ons te worden vervloekt, want er staat geschreven: 'Vervloekt is ieder mens die aan een paal hangt.' </span><span class="verse"><sup id="Gal.3.14" class="v">14</sup>Zo zouden door hem alle volken delen in de <span class="highlight tooltipkeyword" data-keyword="1059,1058" title="">zegen</span> van <span class="highlight tooltipkeyword" data-keyword="1266" title="">Abraham</span> en zouden wij, zoals ons is beloofd, door het geloof de Geest ontvangen.</span></p> 
  <p class="p"><span class="indent"></span><span class="verse"><sup id="Gal.3.15" class="v">15</sup>Broeders en zusters, ik geef u het voorbeeld van een rechtsgeldig testament, een testament dat door een mens bekrachtigd is. Niemand kan zo'n testament ongeldig verklaren of er iets aan toevoegen. </span><span class="verse"><sup id="Gal.3.16" class="v">16</sup>Nu gaf God zijn <span class="highlight tooltipkeyword" data-keyword="1702" title="">beloften</span> aan <span class="highlight tooltipkeyword" data-keyword="1266" title="">Abraham</span> en zijn nakomeling. Let wel, er staat niet 'nakomelingen', alsof het velen betreft, maar het gaat om één: 'je nakomeling' - en die nakomeling is Christus. </span><span class="verse"><sup id="Gal.3.17" class="v">17</sup>Ik bedoel dit: de wet, die vierhonderddertig jaar na de <span class="highlight tooltipkeyword" data-keyword="1702" title="">belofte</span> werd gegeven, maakt het testament dat door God bekrachtigd is niet ongeldig. De wet kan de <span class="highlight tooltipkeyword" data-keyword="1702" title="">belofte</span> nooit ontkrachten. </span><span class="verse"><sup id="Gal.3.18" class="v">18</sup>Immers, als de erfenis afhankelijk van de wet zou zijn, zou ze niet afhankelijk zijn van de belofte, maar het is nu juist door zijn <span class="highlight tooltipkeyword" data-keyword="1702" title="">belofte</span> dat God zijn <span class="highlight tooltipkeyword" data-keyword="719,1645" title="">genade</span> aan <span class="highlight tooltipkeyword" data-keyword="1266" title="">Abraham</span> heeft geschonken.</span></p> 
  <p class="p"><span class="indent"></span><span class="verse"><sup id="Gal.3.19" class="v">19</sup>Waarom dan toch de wet? De wet is later ingevoerd om ons bewust te maken van de zonde, in de tijd dat de nakomeling aan wie de <span class="highlight tooltipkeyword" data-keyword="1702" title="">belofte</span> was gedaan nog komen moest. Ze werd door engelen aan een bemiddelaar gegeven. </span><span class="verse"><sup id="Gal.3.20" class="v">20</sup>Maar bemiddeling is niet nodig wanneer er maar één is die handelt, en God handelt alleen. </span><span class="verse"><sup id="Gal.3.21" class="v">21</sup>Is de wet daarom in strijd met Gods belofte? Absoluut niet. Als de wet leven zou kunnen brengen, zou de wet ons ook <span class="highlight tooltipkeyword" data-keyword="1629,1621,1630" title="">rechtvaardig</span> kunnen maken. </span><span class="verse"><sup id="Gal.3.22" class="v">22</sup>Maar de Schrift heeft alles in de macht van de <span class="highlight tooltipkeyword" data-keyword="1711,1710,1063,1062" title="">zonde</span> gelegd, zodat de <span class="highlight tooltipkeyword" data-keyword="1702" title="">belofte</span> kon worden gegeven op grond van geloof in <span class="highlight tooltipkeyword" data-keyword="1672" title="">Jezus</span> Christus, aan wie op hem vertrouwen. </span><span class="verse"><sup id="Gal.3.23" class="v">23</sup>Voordat dit geloof kwam, werden we door de wet bewaakt; we leefden in gevangenschap tot het geloof geopenbaard zou worden. </span><span class="verse"><sup id="Gal.3.24" class="v">24</sup>Kortom, de wet hield toezicht op ons totdat <span class="highlight tooltipkeyword" data-keyword="101" title="">Christus</span> kwam, zodat we door ons vertrouwen op God als rechtvaardigen konden worden aangenomen. </span><span class="verse"><sup id="Gal.3.25" class="v">25</sup>Maar nu het geloof gekomen is, staan we niet langer onder toezicht, </span><span class="verse"><sup id="Gal.3.26" class="v">26</sup>want door het geloof en in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> bent u allen kinderen van God. </span><span class="verse"><sup id="Gal.3.27" class="v">27</sup>U allen die door de doop één met <span class="highlight tooltipkeyword" data-keyword="101" title="">Christus</span> bent geworden, hebt u met <span class="highlight tooltipkeyword" data-keyword="101" title="">Christus</span> omkleed. </span><span class="verse"><sup id="Gal.3.28" class="v">28</sup>Er zijn geen Joden of Grieken meer, slaven of vrijen, mannen of vrouwen - u bent allen één in <span class="highlight tooltipkeyword" data-keyword="101" title="">Christus</span> Jezus. </span><span class="verse"><sup id="Gal.3.29" class="v">29</sup>En omdat u <span class="highlight tooltipkeyword" data-keyword="101" title="">Christus</span> toebehoort, bent u nakomelingen van Abraham, erfgenamen volgens de belofte.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>4</h1><span class="verse"><sup id="Gal.4.1" class="v">1</sup>Ik bedoel dit: zolang een erfgenaam onmondig is, verschilt hij in niets van een slaaf, ook al is hij reeds de eigenaar van de hele erfenis. </span><span class="verse"><sup id="Gal.4.2" class="v">2</sup>Hij staat onder voogdij en toezicht tot het door zijn vader vastgestelde tijdstip is gekomen. </span><span class="verse"><sup id="Gal.4.3" class="v">3</sup>Op dezelfde manier waren ook wij, toen we nog onmondig waren, onderworpen aan de machten van de wereld. </span><span class="verse"><sup id="Gal.4.4" class="v">4</sup>Maar toen de tijd gekomen was zond God zijn Zoon, geboren uit een vrouw en onderworpen aan de wet, </span><span class="verse"><sup id="Gal.4.5" class="v">5</sup>maar gezonden om ons vrij te kopen van de wet opdat wij zijn kinderen zouden worden. </span><span class="verse"><sup id="Gal.4.6" class="v">6</sup>En omdat u zijn kinderen bent, heeft God ons de Geest van zijn Zoon gegeven, die '<span class="tl">Abba</span>, Vader' roept. </span><span class="verse"><sup id="Gal.4.7" class="v">7</sup>U bent nu geen slaven meer, u bent kinderen van God en als zijn kinderen bent u erfgenamen, door de wil van God. </span><span class="verse"><sup id="Gal.4.8" class="v">8</sup>Toen u God nog niet kende, was u onderworpen aan <span class="highlight tooltipkeyword" data-keyword="521" title="">goden</span> die helemaal geen <span class="highlight tooltipkeyword" data-keyword="521" title="">goden</span> zijn. </span><span class="verse"><sup id="Gal.4.9" class="v">9</sup>Hoe is het dan toch mogelijk dat u die God hebt leren kennen, meer nog, door God gekend bent, u opnieuw tot die zwakke, armzalige machten wendt en u daaraan als slaven onderwerpen wilt? </span><span class="verse"><sup id="Gal.4.10" class="v">10</sup>U houdt u werkelijk aan vaste feestdagen, maanden, seizoenen en jaren? </span><span class="verse"><sup id="Gal.4.11" class="v">11</sup>Ik vrees dat al mijn inspanningen voor u volkomen zinloos zijn geweest.</span></p> 
  <h3 class="s">Vrijheid en slavernij</h3> 
  <p class="p"><span class="indent"></span><span class="verse"><sup id="Gal.4.12" class="v">12</sup>Broeders en zusters, ik smeek u, wees zoals ik, want ik ben zoals u. U hebt mij nooit enig kwaad gedaan. </span><span class="verse"><sup id="Gal.4.13" class="v">13</sup>Herinnert u zich niet de eerste keer dat ik u het evangelie heb verkondigd? Ik kwam bij u toen ik <span class="highlight tooltipkeyword" data-keyword="148" title="">ziek</span> was, </span><span class="verse"><sup id="Gal.4.14" class="v">14</sup>en hoewel mijn ziekte u er alle aanleiding toe gaf, hebt u mij toch niet veracht of verstoten. U hebt mij in uw midden opgenomen als een <span class="highlight tooltipkeyword" data-keyword="522" title="">engel</span> van God, als <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> zelf. </span><span class="verse"><sup id="Gal.4.15" class="v">15</sup>Toen prees u zich gelukkig. Wat is daar nu nog van over? Ik kan van u getuigen dat u zelfs uw ogen zou hebben uitgerukt om ze mij te geven. </span><span class="verse"><sup id="Gal.4.16" class="v">16</sup>Ben ik dan nu ineens uw vijand geworden, omdat ik u de waarheid zeg? </span><span class="verse"><sup id="Gal.4.17" class="v">17</sup>Die anderen doen alles voor u, maar hun bedoelingen zijn slecht: ze drijven een wig tussen u en mij, en dan moet u alles voor hén doen. </span><span class="verse"><sup id="Gal.4.18" class="v">18</sup>Het is goed als u zich inspant, maar doe het dan ook voor de goede zaak, en doe het bovendien altijd, dus niet alleen wanneer ik bij u ben. </span><span class="verse"><sup id="Gal.4.19" class="v">19</sup>Kinderen, zolang <span class="highlight tooltipkeyword" data-keyword="101" title="">Christus</span> geen gestalte in u krijgt, doorsta ik telkens weer barensweeën om u. </span><span class="verse"><sup id="Gal.4.20" class="v">20</sup>Hoe graag zou ik nu bij u willen zijn en op een andere toon met u spreken, want ik maak me zorgen over u.</span></p> 
  <p class="p"><span class="indent"></span><span class="verse"><sup id="Gal.4.21" class="v">21</sup>Vertelt u eens, u wilt u onderwerpen aan de wet, maar luistert u wel naar de wet? </span><span class="verse"><sup id="Gal.4.22" class="v">22</sup>Er staat geschreven dat <span class="highlight tooltipkeyword" data-keyword="1266" title="">Abraham</span> twee zonen had: een van zijn slavin en een van zijn vrijgeboren vrouw. </span><span class="verse"><sup id="Gal.4.23" class="v">23</sup>De zoon van de slavin dankte zijn geboorte aan de loop van de natuur, maar die van de vrijgeboren vrouw aan de belofte. </span><span class="verse"><sup id="Gal.4.24" class="v">24-25</sup>Dit is een beeld: de vrouwen staan voor twee verbonden. Hagar staat voor het <span class="highlight tooltipkeyword" data-keyword="1702,1705,1704,1700,1701" title="">verbond</span> van de berg Sinai in Arabia, dat slaven baart. Als beeld van dat <span class="highlight tooltipkeyword" data-keyword="1702,1705,1704,1700,1701" title="">verbond</span> belichaamt Hagar het huidige Jeruzalem, dat met zijn kinderen in slavernij leeft. </span><span class="verse"><sup id="Gal.4.26" class="v">26</sup>Maar het hemelse Jeruzalem is vrij, en dat is onze moeder, </span><span class="verse"><sup id="Gal.4.27" class="v">27</sup>want er staat geschreven: 'Wees verheugd, onvruchtbare vrouw, jij die niet baart. Jubel en juich, jij die geen weeën kent. Want zij die <span class="highlight tooltipkeyword" data-keyword="1711,1710" title="">zonder</span> man is, heeft meer kinderen dan zij die met een man is.' </span><span class="verse"><sup id="Gal.4.28" class="v">28</sup>En u, broeders en zusters, bent net als <span class="highlight tooltipkeyword" data-keyword="1782" title="">Isaak</span> kinderen van de belofte. </span><span class="verse"><sup id="Gal.4.29" class="v">29</sup>Maar zoals de zoon die krachtens de natuur geboren werd de zoon vervolgde die krachtens de Geest geboren werd, zo worden nu ook wij vervolgd. </span><span class="verse"><sup id="Gal.4.30" class="v">30</sup>Maar wat zegt de Schrift? 'Jaag de slavin en haar zoon weg, want de zoon van de vrijgeboren vrouw mag niet de erfenis delen met de zoon van de slavin.' </span><span class="verse"><sup id="Gal.4.31" class="v">31</sup>Daarom dus, broeders en zusters, zijn wij geen kinderen van de slavin, maar van de vrijgeboren vrouw.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>5</h1><span class="verse"><sup id="Gal.5.1" class="v">1</sup><span class="highlight tooltipkeyword" data-keyword="101" title="">Christus</span> heeft ons bevrijd opdat wij in vrijheid zouden leven; houd dus stand en laat u niet opnieuw een slavenjuk opleggen. </span><span class="verse"><sup id="Gal.5.2" class="v">2</sup>Luister naar wat ik, Paulus, tegen u zeg: als u zich laat besnijden, zal <span class="highlight tooltipkeyword" data-keyword="101" title="">Christus</span> u niets baten. </span><span class="verse"><sup id="Gal.5.3" class="v">3</sup>Ik verzeker u dat iedereen die zich laat <span class="highlight tooltipkeyword" data-keyword="1260" title="">besnijden</span> verplicht is om de wet volledig na te leven. </span><span class="verse"><sup id="Gal.5.4" class="v">4</sup>Als u probeert door God als een rechtvaardige te worden aangenomen door de wet na te leven, bent u van <span class="highlight tooltipkeyword" data-keyword="101" title="">Christus</span> losgemaakt en hebt u Gods <span class="highlight tooltipkeyword" data-keyword="719,1645" title="">genade</span> verspeeld. </span><span class="verse"><sup id="Gal.5.5" class="v">5</sup>Want door de Geest hopen en verwachten wij dat we op grond van geloof als rechtvaardigen worden aangenomen. </span><span class="verse"><sup id="Gal.5.6" class="v">6</sup>In <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is het volkomen onbelangrijk of men wel of niet <span class="highlight tooltipkeyword" data-keyword="1260" title="">besneden</span> is. Belangrijk is dat men gelooft en de <span class="highlight tooltipkeyword" data-keyword="1054,1056" title="">liefde</span> kent, die het geloof zijn kracht verleent.</span></p> 
  <p class="p"><span class="indent"></span><span class="verse"><sup id="Gal.5.7" class="v">7</sup>U was zo goed op weg, wie heeft u verhinderd de waarheid te blijven volgen? </span><span class="verse"><sup id="Gal.5.8" class="v">8</sup>Niet hij die u geroepen heeft. </span><span class="verse"><sup id="Gal.5.9" class="v">9</sup>Bedenk goed: Al een beetje desem maakt het hele deeg zuur. </span><span class="verse"><sup id="Gal.5.10" class="v">10</sup>De Heer geeft mij de overtuiging dat u en ik het daar volledig over eens zijn. Maar degenen die u in verwarring brengen zullen worden gestraft, wie ze ook zijn. </span><span class="verse"><sup id="Gal.5.11" class="v">11</sup>En wat mijzelf betreft, broeders en zusters, als ik nog altijd de <span class="highlight tooltipkeyword" data-keyword="1260" title="">besnijdenis</span> zou verkondigen, waarom word ik dan vervolgd? Dan zou het <span class="highlight tooltipkeyword" data-keyword="1141" title="">kruis</span> toch zijn kracht verliezen en niet langer een struikelblok zijn? </span><span class="verse"><sup id="Gal.5.12" class="v">12</sup>Ze moesten zich laten castreren, die onruststokers!</span></p> 
  <p class="p"><span class="indent"></span></p> 
  <h3 class="s">Leven door de Geest</h3> 
  <span class="verse"><sup id="Gal.5.13" class="v">13</sup>Broeders en zusters, u bent geroepen om vrij te zijn. Misbruik die vrijheid niet om uw eigen verlangens te bevredigen, maar dien elkaar in liefde, </span> 
  <span class="verse"><sup id="Gal.5.14" class="v">14</sup>want de hele wet is vervuld in één uitspraak: 'Heb uw naaste lief als uzelf.' </span> 
  <span class="verse"><sup id="Gal.5.15" class="v">15</sup>Maar wanneer u elkaar aanvliegt, pas dan maar op dat u niet door elkaar wordt verslonden. </span> 
  <span class="verse"><sup id="Gal.5.16" class="v">16</sup>Ik zeg u dus: laat u leiden door de Geest, dan bent u niet gericht op uw eigen begeerten. </span> 
  <span class="verse"><sup id="Gal.5.17" class="v">17</sup>Wat wij uit onszelf najagen is in strijd met de Geest, en wat de Geest verlangt is in strijd met onszelf. Het een gaat in tegen het ander, dus u kunt niet doen wat u maar wilt. </span> 
  <span class="verse"><sup id="Gal.5.18" class="v">18</sup>Maar wanneer u door de Geest geleid wordt, bent u niet onderworpen aan de wet. </span> 
  <span class="verse"><sup id="Gal.5.19" class="v">19</sup>Het is bekend wat onze eigen wil allemaal teweegbrengt: ontucht, zedeloosheid en losbandigheid, </span> 
  <span class="verse"><sup id="Gal.5.20" class="v">20</sup>afgoderij en toverij, vijandschap, tweespalt, jaloezie en woede, gekonkel, geruzie en rivaliteit, </span> 
  <span class="verse"><sup id="Gal.5.21" class="v">21</sup>afgunst, bras- en slemppartijen, en nog meer van dat soort dingen. Ik herhaal de waarschuwing die ik u al eerder gaf: wie zich aan deze dingen overgeven, zullen geen deel hebben aan het koninkrijk van God. </span> 
  <span class="verse"><sup id="Gal.5.22" class="v">22</sup>Maar de vrucht van de Geest is liefde, vreugde en vrede, geduld, vriendelijkheid en goedheid, geloof, </span> 
  <span class="verse"><sup id="Gal.5.23" class="v">23</sup>zachtmoedigheid en zelfbeheersing. Er is geen wet die daar iets tegen heeft. </span> 
  <span class="verse"><sup id="Gal.5.24" class="v">24</sup>Wie <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> toebehoort, heeft zijn eigen natuur met alle hartstocht en begeerte aan het <span class="highlight tooltipkeyword" data-keyword="1141" title="">kruis</span> geslagen. </span> 
  <span class="verse"><sup id="Gal.5.25" class="v">25</sup>Wanneer de Geest ons leven leidt, laten we dan ook de richting volgen die de Geest ons wijst. </span> 
  <span class="verse"><sup id="Gal.5.26" class="v">26</sup>Laten we elkaar niet uit eigenwaan de voet dwarszetten en elkaar geen kwaad <span class="highlight tooltipkeyword" data-keyword="631" title="">hart</span> toedragen.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>6</h1><span class="verse"><sup id="Gal.6.1" class="v">1</sup>Broeders en zusters, wanneer u merkt dat een van u een <span class="highlight tooltipkeyword" data-keyword="1710" title="">misstap</span> heeft begaan moet u, die door de Geest geleid wordt, hem zachtmoedig weer op het rechte pad brengen. Pas op dat u ook zelf niet tot misstappen wordt verleid. </span><span class="verse"><sup id="Gal.6.2" class="v">2</sup>Draag elkaars lasten, zo leeft u de wet van <span class="highlight tooltipkeyword" data-keyword="101" title="">Christus</span> na. </span><span class="verse"><sup id="Gal.6.3" class="v">3</sup>Wie denkt dat hij iets is terwijl hij niets is, bedriegt zichzelf. </span><span class="verse"><sup id="Gal.6.4" class="v">4</sup>Laat iedereen zijn eigen daden toetsen, dan heeft hij misschien iets om trots op te zijn, <span class="highlight tooltipkeyword" data-keyword="1710,1711" title="">zonder</span> zich er bij anderen op te laten voorstaan. </span><span class="verse"><sup id="Gal.6.5" class="v">5</sup>Want ieder mens moet zijn eigen last dragen.</span></p> 
  <p class="p"><span class="indent"></span><span class="verse"><sup id="Gal.6.6" class="v">6</sup>Wie onderwezen wordt, moet al het goede dat hij bezit met zijn leermeester delen. </span><span class="verse"><sup id="Gal.6.7" class="v">7</sup>Vergis u niet, God laat niet met zich spotten: wat een mens zaait, zal hij ook oogsten. </span><span class="verse"><sup id="Gal.6.8" class="v">8</sup>Wie op de akker van zijn <span class="highlight tooltipkeyword" data-keyword="1710" title="">zondige</span> natuur zaait oogst de dood, maar wie op de akker van de Geest zaait oogst het eeuwige leven. </span><span class="verse"><sup id="Gal.6.9" class="v">9</sup>Laten we daarom het goede doen, <span class="highlight tooltipkeyword" data-keyword="1710,1711" title="">zonder</span> op te geven, want als we niet verzwakken zullen we oogsten wanneer de tijd daarvoor gekomen is. </span><span class="verse"><sup id="Gal.6.10" class="v">10</sup>Laten we dus, in de tijd die ons nog rest, voor iedereen het goede doen, vooral voor onze geloofsgenoten.</span></p> 
  <p class="b"></p> 
  <p class="p"><span class="indent"></span><span class="verse"><sup id="Gal.6.11" class="v">11</sup>U ziet het aan de grote letters: ik schrijf u nu eigenhandig. </span><span class="verse"><sup id="Gal.6.12" class="v">12</sup>Degenen die er zo op aandringen dat u zich laat besnijden, willen alleen een goede indruk maken en voorkomen dat ze worden vervolgd omwille van het <span class="highlight tooltipkeyword" data-keyword="1141" title="">kruis</span> van Christus. </span><span class="verse"><sup id="Gal.6.13" class="v">13</sup>Ze zijn voor de <span class="highlight tooltipkeyword" data-keyword="1260" title="">besnijdenis</span> maar leven zelf niet volgens de wet; ze willen dat u zich laat <span class="highlight tooltipkeyword" data-keyword="1260" title="">besnijden</span> om zich daarop te kunnen laten voorstaan. </span><span class="verse"><sup id="Gal.6.14" class="v">14</sup>Maar ik - ik wil me op niets anders laten voorstaan dan het <span class="highlight tooltipkeyword" data-keyword="1141" title="">kruis</span> van <span class="highlight tooltipkeyword" data-keyword="1672" title="">Jezus</span> Christus, onze Heer, waardoor de wereld voor mij is gekruisigd en ik voor de wereld. </span><span class="verse"><sup id="Gal.6.15" class="v">15</sup>Het is volkomen onbelangrijk of men wel of niet <span class="highlight tooltipkeyword" data-keyword="1260" title="">besneden</span> is, belangrijk is dat men een nieuwe schepping is. </span><span class="verse"><sup id="Gal.6.16" class="v">16</sup>Laat er vrede en <span class="highlight tooltipkeyword" data-keyword="1051,1053" title="">barmhartigheid</span> zijn voor allen die bij deze maatstaf blijven, en voor het Israël van God. </span><span class="verse"><sup id="Gal.6.17" class="v">17</sup>En laat voortaan niemand mij meer tegenwerken, want ik draag de littekens van <span class="highlight tooltipkeyword" data-keyword="1672" title="">Jezus</span> in mijn lichaam.</span></p> 
  <p class="p"><span class="indent"></span><span class="verse"><sup id="Gal.6.18" class="v">18</sup>Broeders en zusters, de <span class="highlight tooltipkeyword" data-keyword="719,1645" title="">genade</span> van onze Heer Jezus <span class="highlight tooltipkeyword" data-keyword="101" title="">Christus</span> zij met u. Amen.</span></p> 
  <br> 
   
 </div> 
</div>