<div class="bibletext"> 
 <div id="scroller"> 
  <h3 class="s">Opschrift en groet</h3> 
  <p class="p"><h1>1</h1><span class="verse"><sup id="Phil.1.1" class="v">1</sup><span class="highlight tooltipkeyword" data-keyword="1794" title="">Paulus</span> en Timótheüs, dienstknechten van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, aan al de <span class="highlight tooltipkeyword" data-keyword="1038" title="">heiligen</span> in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, die te Filippi zijn, met de opzieners en <span class="highlight tooltipkeyword" data-keyword="618" title="">diakenen</span>:</span></p> 
  <p class="p"><span class="indent"></span><span class="verse"><sup id="Phil.1.2" class="v">2</sup><span class="highlight tooltipkeyword" data-keyword="719,1645" title="">Genade</span> zij u en vrede van God, onze Vader, en de Heere <span class="highlight tooltipkeyword" data-keyword="1672" title="">Jezus</span> Christus.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span>' dankzegging en gebed voor de Filippensen</h3> 
  <p class="p"><span class="indent"></span><span class="verse"><sup id="Phil.1.3" class="v">3</sup>Ik dank mijn God, zo dikwijls als ik aan u gedenk.</span></p> 
  <p class="p"><span class="indent"></span><span class="verse"><sup id="Phil.1.4" class="v">4</sup>(Te allen tijd in al mijn gebed voor u allen met blijdschap het gebed doende)</span></p> 
  <p class="p"><span class="indent"></span><span class="verse"><sup id="Phil.1.5" class="v">5</sup>Over uw gemeenschap aan het Evangelie, van de eerste dag af tot nu toe;</span></p> 
  <p class="p"><span class="indent"></span><span class="verse"><sup id="Phil.1.6" class="v">6</sup>Vertrouwende dit, dat Hij, die in u een goed werk begonnen heeft, dat voleindigen zal tot op de dag van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>;</span></p> 
  <p class="p"><span class="indent"></span><span class="verse"><sup id="Phil.1.7" class="v">7</sup>Gelijk het bij mij recht is, dat ik van u allen dit gevoel, omdat ik in <span class="add">mijn</span> <span class="highlight tooltipkeyword" data-keyword="631" title="">hart</span> houd, dat gij, beide in mijn banden, en <span class="add">in mijn</span> verantwoording en bevestiging van het Evangelie, gij allen, <span class="add">zeg ik</span>, mijn <span class="highlight tooltipkeyword" data-keyword="719,1645" title="">genade</span> mede deelachtig zijt.</span></p> 
  <p class="p"><span class="indent"></span><span class="verse"><sup id="Phil.1.8" class="v">8</sup>Want God is mijn Getuige, hoezeer ik begerig ben naar u allen, met innerlijke bewegingen van <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="Phil.1.9" class="v">9</sup>En dit bid ik <span class="add">God</span>, dat uw <span class="highlight tooltipkeyword" data-keyword="1054,1056" title="">liefde</span> nog meer en meer overvloedig worde in erkentenis en alle gevoelen;</span></p> 
  <p class="p"><span class="indent"></span><span class="verse"><sup id="Phil.1.10" class="v">10</sup>Opdat gij beproeft de dingen, die <span class="add">daarvan</span> verschillen, opdat gij oprecht zijt, en zonder aanstoot te geven, tot de dag van <span class="highlight tooltipkeyword" data-keyword="101" title="">Christus</span>;</span></p> 
  <p class="p"><span class="indent"></span><span class="verse"><sup id="Phil.1.11" class="v">11</sup>Vervuld met vruchten der <span class="highlight tooltipkeyword" data-keyword="1631,1629,1621" title="">gerechtigheid</span>, die door <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zijn tot heerlijkheid en prijs van God.</span></p> 
  <h3 class="s">Vruchten van <span class="highlight tooltipkeyword" data-keyword="1794" title="">Paulus</span>' gevangenschap</h3> 
  <p class="p"><span class="indent"></span><span class="verse"><sup id="Phil.1.12" class="v">12</sup>En ik wil, dat gij weet, broeders, dat hetgeen aan mij <span class="add">is geschied</span>, meer tot bevordering van het Evangelie gekomen is;</span></p> 
  <p class="p"><span class="indent"></span><span class="verse"><sup id="Phil.1.13" class="v">13</sup>Alzo dat mijn banden in <span class="highlight tooltipkeyword" data-keyword="101" title="">Christus</span> openbaar geworden zijn in het ganse rechthuis, en aan alle anderen;</span></p> 
  <p class="p"><span class="indent"></span><span class="verse"><sup id="Phil.1.14" class="v">14</sup>En <span class="add">dat</span> het meren<span class="add">deel</span> der broeders in de Heere, door mijn banden vertrouwen gekregen hebbende, overvloediger het Woord onbevreesd durven spreken.</span></p> 
  <p class="p"><span class="indent"></span><span class="verse"><sup id="Phil.1.15" class="v">15</sup>Sommigen prediken ook wel <span class="highlight tooltipkeyword" data-keyword="101" title="">Christus</span> door nijd en twist, maar sommigen ook door goedwilligheid.</span></p> 
  <p class="p"><span class="indent"></span><span class="verse"><sup id="Phil.1.16" class="v">16</sup>Genen verkondigen wel <span class="highlight tooltipkeyword" data-keyword="101" title="">Christus</span> uit twisting, niet zuiver, menende aan mijn banden verdrukking toe te brengen;</span></p> 
  <p class="p"><span class="indent"></span><span class="verse"><sup id="Phil.1.17" class="v">17</sup>Doch dezen uit <span class="highlight tooltipkeyword" data-keyword="1054,1056" title="">liefde</span>, omdat zij weten, dat ik tot verantwoording van het Evangelie gezet ben.</span></p> 
  <p class="p"><span class="indent"></span><span class="verse"><sup id="Phil.1.18" class="v">18</sup>Wat dan? Nochtans wordt <span class="highlight tooltipkeyword" data-keyword="101" title="">Christus</span> op allerlei wijze, hetzij onder een bedekking, hetzij in waarheid, verkondigd; en daarin verblijd ik mij, ja, ik zal mij ook verblijden.</span></p> 
  <p class="p"><span class="indent"></span><span class="verse"><sup id="Phil.1.19" class="v">19</sup>Want ik weet, dat dit mij ter zaligheid gedijen zal, door uw gebed en toebrenging des Geestes van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>,</span></p> 
  <p class="p"><span class="indent"></span><span class="verse"><sup id="Phil.1.20" class="v">20</sup>Volgens mijn ernstige verwachting en hoop, dat ik in geen zaak zal beschaamd worden; maar <span class="add">dat</span> in alle vrijmoedigheid, gelijk te allen tijd, alzo ook nu, <span class="highlight tooltipkeyword" data-keyword="101" title="">Christus</span> zal groot gemaakt worden in mijn lichaam, hetzij door het leven, hetzij door de dood.</span></p> 
  <p class="p"><span class="indent"></span><span class="verse"><sup id="Phil.1.21" class="v">21</sup>Want het leven is mij <span class="highlight tooltipkeyword" data-keyword="101" title="">Christus</span>, en het sterven is <span class="add">mij</span> gewin.</span></p> 
  <p class="p"><span class="indent"></span><span class="verse"><sup id="Phil.1.22" class="v">22</sup>Maar te leven in het vlees, of dat mij vruchtbaar zij, en wat ik verkiezen zal, weet ik niet.</span></p> 
  <p class="p"><span class="indent"></span><span class="verse"><sup id="Phil.1.23" class="v">23</sup>Want ik word van deze twee gedrongen, hebbende begeerte, om ontbonden te worden en met <span class="highlight tooltipkeyword" data-keyword="101" title="">Christus</span> te zijn; want <span class="add">dat</span> is zeer verre het beste,</span></p> 
  <p class="p"><span class="indent"></span><span class="verse"><sup id="Phil.1.24" class="v">24</sup>Maar in het vlees te blijven, is nodiger om uwentwil.</span></p> 
  <p class="p"><span class="indent"></span><span class="verse"><sup id="Phil.1.25" class="v">25</sup>En dit vertrouw en weet ik, dat ik zal blijven, en met u allen zal verblijven tot uw toenemen en blijdschap des geloofs;</span></p> 
  <p class="p"><span class="indent"></span><span class="verse"><sup id="Phil.1.26" class="v">26</sup>Opdat uw roem in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> overvloedig zij aan mij, door mijn tegenwoordigheid weer bij u.</span></p> 
  <h3 class="s">Vermaning tot standvastigheid</h3> 
  <p class="p"><span class="indent"></span><span class="verse"><sup id="Phil.1.27" class="v">27</sup>Alleen wandelt waardig het Evangelie van <span class="highlight tooltipkeyword" data-keyword="101" title="">Christus</span>, opdat, hetzij ik kom en u zie, hetzij ik afwezig ben, ik van uw zaken moge horen, dat gij staat in één geest, met één gemoed gezamenlijk strijdende door het geloof van het Evangelie;</span></p> 
  <p class="p"><span class="indent"></span><span class="verse"><sup id="Phil.1.28" class="v">28</sup>En dat gij in geen ding verschrikt wordt door hen, die tegenstaan; hetwelk hun wel een bewijs is van het verderf, maar u van de zaligheid, en dat van God.</span></p> 
  <p class="p"><span class="indent"></span><span class="verse"><sup id="Phil.1.29" class="v">29</sup>Want u is uit <span class="highlight tooltipkeyword" data-keyword="719,1645" title="">genade</span> gegeven in de zaak van <span class="highlight tooltipkeyword" data-keyword="101" title="">Christus</span>, niet alleen in Hem te geloven, maar ook voor Hem te lijden;</span></p> 
  <p class="p"><span class="indent"></span><span class="verse"><sup id="Phil.1.30" class="v">30</sup>Dezelfde strijd hebbende, hoedanige gij in mij gezien hebt, en nu in mij hoort.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vermaning tot eensgezindheid en nederigheid</h3> 
  <p class="p"><h1>2</h1><span class="verse"><sup id="Phil.2.1" class="v">1</sup>Indien er dan enige vertroosting is in <span class="highlight tooltipkeyword" data-keyword="101" title="">Christus</span>, indien er enige troost is der <span class="highlight tooltipkeyword" data-keyword="1054,1056" title="">liefde</span>, indien er enige gemeenschap is des Geestes, indien er enige innerlijke bewegingen en ontfermingen zijn;</span></p> 
  <p class="p"><span class="indent"></span><span class="verse"><sup id="Phil.2.2" class="v">2</sup>Zo vervult mijn blijdschap, dat gij moogt eensgezind zijn, dezelfde <span class="highlight tooltipkeyword" data-keyword="1054,1056" title="">liefde</span> hebbende, van één gemoed <span class="add">en</span> van één gevoelen zijnde.</span></p> 
  <p class="p"><span class="indent"></span><span class="verse"><sup id="Phil.2.3" class="v">3</sup><span class="add">Doet</span> geen ding door twisting of ijdele eer, maar door ootmoedigheid achte de een de ander uitnemender dan zichzelf.</span></p> 
  <p class="p"><span class="indent"></span><span class="verse"><sup id="Phil.2.4" class="v">4</sup>Een ieder zie niet op het zijne, maar een ieder <span class="add">zie</span> ook op hetgeen van de anderen is.</span></p> 
  <p class="p"><span class="indent"></span><span class="verse"><sup id="Phil.2.5" class="v">5</sup>Want dat gevoelen zij in u, hetwelk ook in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> was;</span></p> 
  <p class="p"><span class="indent"></span><span class="verse"><sup id="Phil.2.6" class="v">6</sup>Die in de gestaltenis Gods zijnde, geen roof geacht heeft Gode evengelijk te zijn;</span></p> 
  <p class="p"><span class="indent"></span><span class="verse"><sup id="Phil.2.7" class="v">7</sup>Maar heeft Zichzelf vernietigd, de gestaltenis van een dienstknecht aangenomen hebbende, en is de mensen gelijk geworden;</span></p> 
  <p class="p"><span class="indent"></span><span class="verse"><sup id="Phil.2.8" class="v">8</sup>En in gedaante gevonden als een mens, heeft Hij Zichzelf vernederd, gehoorzaam geworden zijnde tot de dood, ja, de dood des kruises.</span></p> 
  <p class="p"><span class="indent"></span><span class="verse"><sup id="Phil.2.9" class="v">9</sup>Daarom heeft God Hem ook uitermate verhoogd, en heeft Hem een Naam gegeven, welke boven alle naam is;</span></p> 
  <p class="p"><span class="indent"></span><span class="verse"><sup id="Phil.2.10" class="v">10</sup>Opdat in de Naam van <span class="highlight tooltipkeyword" data-keyword="1672" title="">Jezus</span> zich zou buigen alle knie van hen, die in de hemel, en die op de aarde, en die onder de aarde zijn.</span></p> 
  <p class="p"><span class="indent"></span><span class="verse"><sup id="Phil.2.11" class="v">11</sup>En alle tong zou belijden, dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> de Heere is, tot heerlijkheid van God de Vader.</span></p> 
  <p class="p"><span class="indent"></span><span class="verse"><sup id="Phil.2.12" class="v">12</sup>Alzo dan, mijn geliefden, gelijk gij te allen tijd gehoorzaam geweest zijt, niet als in mijn tegenwoordigheid alleen, maar veelmeer nu in mijn afwezigheid, werkt uws zelfs zaligheid met vreze en beven;</span></p> 
  <p class="p"><span class="indent"></span><span class="verse"><sup id="Phil.2.13" class="v">13</sup>Want het is God, Die in u werkt beide het willen en het werken, naar <span class="add">Zijn</span> welbehagen.</span></p> 
  <p class="p"><span class="indent"></span><span class="verse"><sup id="Phil.2.14" class="v">14</sup>Doet alle dingen zonder murmureren en tegenspreken;</span></p> 
  <p class="p"><span class="indent"></span><span class="verse"><sup id="Phil.2.15" class="v">15</sup>Opdat gij moogt onberispelijk en oprecht zijn, kinderen Gods zijnde, onbestraffelijk in het midden van een krom en verdraaid geslacht, onder welke gij schijnt als lichten in de wereld;</span></p> 
  <p class="p"><span class="indent"></span><span class="verse"><sup id="Phil.2.16" class="v">16</sup>Voorhoudende het woord des levens, mij tot een roem tegen de dag van <span class="highlight tooltipkeyword" data-keyword="101" title="">Christus</span>, dat ik niet tevergeefs heb gelopen, noch tevergeefs gearbeid.</span></p> 
  <p class="p"><span class="indent"></span><span class="verse"><sup id="Phil.2.17" class="v">17</sup>Ja, indien ik ook tot een drankoffer geofferd word over de offerande en bediening van uw geloof, zo verblijd ik mij, en verblijd mij met u allen.</span></p> 
  <p class="p"><span class="indent"></span><span class="verse"><sup id="Phil.2.18" class="v">18</sup>En om datzelfde verblijdt gij u ook, en verblijdt ook u met mij.</span></p> 
  <h3 class="s">De zending van Timótheüs en Epafrodítus</h3> 
  <p class="p"><span class="indent"></span><span class="verse"><sup id="Phil.2.19" class="v">19</sup>En ik hoop in de Heere <span class="highlight tooltipkeyword" data-keyword="1672" title="">Jezus</span> Timótheüs weldra tot u te zenden, opdat ik ook welgemoed moge zijn, als ik uw zaken zal verstaan hebben.</span></p> 
  <p class="p"><span class="indent"></span><span class="verse"><sup id="Phil.2.20" class="v">20</sup>Want ik heb niemand, die alzo gelijk gezind is, die oprecht voor uw zaken zal zorg dragen.</span></p> 
  <p class="p"><span class="indent"></span><span class="verse"><sup id="Phil.2.21" class="v">21</sup>Want zij zoeken allen het hunne, niet hetgeen van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> is.</span></p> 
  <p class="p"><span class="indent"></span><span class="verse"><sup id="Phil.2.22" class="v">22</sup>En gij weet zijn beproeving, dat hij, als een kind <span class="add">zijn</span> vader, met mij gediend heeft in het Evangelie.</span></p> 
  <p class="p"><span class="indent"></span><span class="verse"><sup id="Phil.2.23" class="v">23</sup>Ik hoop dan wel deze van stonde aan te zenden, zodra ik in mijn zaken zal voorzien hebben;</span></p> 
  <p class="p"><span class="indent"></span><span class="verse"><sup id="Phil.2.24" class="v">24</sup>Doch ik vertrouw in de Heere, dat ik ook zelf weldra tot <span class="add">u</span> komen zal.</span></p> 
  <p class="p"><span class="indent"></span><span class="verse"><sup id="Phil.2.25" class="v">25</sup>Maar ik heb nodig geacht tot u te zenden Epafrodítus, mijn broeder, en medearbeider en medestrijder, en uw afgezondene, en bedienaar van mijn nooddruft;</span></p> 
  <p class="p"><span class="indent"></span><span class="verse"><sup id="Phil.2.26" class="v">26</sup>Omdat hij zeer begerig was naar u allen, en zeer beangst was, omdat gij gehoord hadt, dat hij <span class="highlight tooltipkeyword" data-keyword="148" title="">ziek</span> was.</span></p> 
  <p class="p"><span class="indent"></span><span class="verse"><sup id="Phil.2.27" class="v">27</sup>En hij is ook <span class="highlight tooltipkeyword" data-keyword="148" title="">ziek</span> geweest tot nabij de dood; maar God heeft Zich over hem ontfermd; en niet alleen over hem, maar ook over mij, opdat ik niet droefheid op droefheid zou hebben.</span></p> 
  <p class="p"><span class="indent"></span><span class="verse"><sup id="Phil.2.28" class="v">28</sup>Zo heb ik dan hem te spoediger gezonden, opdat gij, hem ziende, weer u zoudt verblijden, en ik te minder zou droevig zijn.</span></p> 
  <p class="p"><span class="indent"></span><span class="verse"><sup id="Phil.2.29" class="v">29</sup>Ontvangt hem dan in de Heere, met alle blijdschap, en houdt zulken in waarde.</span></p> 
  <p class="p"><span class="indent"></span><span class="verse"><sup id="Phil.2.30" class="v">30</sup>Want om het werk van <span class="highlight tooltipkeyword" data-keyword="101" title="">Christus</span> was hij tot nabij de dood gekomen, <span class="add">zijn</span> leven niet achtende, opdat hij het gebrek van uw bediening aan mij vervullen zou.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Waarschuwing tegen valse leraars</h3> 
  <p class="p"><h1>3</h1><span class="verse"><sup id="Phil.3.1" class="v">1</sup>Voorts, mijn broeders, verblijdt u in de Heere. Dezelfde dingen aan u te schrijven, is mij niet verdrietig, en het is u zeker.</span></p> 
  <p class="p"><span class="indent"></span><span class="verse"><sup id="Phil.3.2" class="v">2</sup>Ziet op de honden, ziet op de kwade arbeiders, ziet op de versnijding.</span></p> 
  <p class="p"><span class="indent"></span><span class="verse"><sup id="Phil.3.3" class="v">3</sup>Want wij zijn de besnijding, wij, die God in de Geest dienen, en in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> roemen, en niet in het vlees betrouwen.</span></p> 
  <p class="p"><span class="indent"></span><span class="verse"><sup id="Phil.3.4" class="v">4</sup>Hoewel ik heb, dat ik ook in het vlees betrouwen mocht; indien iemand anders meent te betrouwen in het vlees, ik nog meer;</span></p> 
  <p class="p"><span class="indent"></span><span class="verse"><sup id="Phil.3.5" class="v">5</sup><span class="highlight tooltipkeyword" data-keyword="1260" title="">Besneden</span> ten achtsten dage, uit het geslacht van Israël, van de <span class="highlight tooltipkeyword" data-keyword="143" title="">stam</span> van Benjamin, een Hebreeër uit de Hebreeën, naar de wet een Farizeeër;</span></p> 
  <p class="p"><span class="indent"></span><span class="verse"><sup id="Phil.3.6" class="v">6</sup>Naar de ijver een vervolger der <span class="highlight tooltipkeyword" data-keyword="626" title="">gemeente</span>; naar de <span class="highlight tooltipkeyword" data-keyword="1631,1630,1629,1621" title="">rechtvaardigheid</span>, die in de wet is, zijnde onberispelijk.</span></p> 
  <p class="p"><span class="indent"></span><span class="verse"><sup id="Phil.3.7" class="v">7</sup>Maar hetgeen mij gewin was, dat heb ik om <span class="highlight tooltipkeyword" data-keyword="101" title="">Christus</span>' wil schade geacht.</span></p> 
  <p class="p"><span class="indent"></span><span class="verse"><sup id="Phil.3.8" class="v">8</sup>Ja, gewis, ik acht ook alle dingen schade te zijn, om de uitnemendheid van de kennis van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, mijn Heere; om Wiens wil ik al die dingen schade gerekend heb, en acht die drek te zijn, opdat ik <span class="highlight tooltipkeyword" data-keyword="101" title="">Christus</span> moge gewinnen,</span></p> 
  <p class="p"><span class="indent"></span><span class="verse"><sup id="Phil.3.9" class="v">9</sup>En in Hem gevonden worde, niet hebbende mijn <span class="highlight tooltipkeyword" data-keyword="1631,1630,1629,1621" title="">rechtvaardigheid</span>, die uit de wet is, maar die door het geloof van <span class="highlight tooltipkeyword" data-keyword="101" title="">Christus</span> is, <span class="add">namelijk</span> de <span class="highlight tooltipkeyword" data-keyword="1631,1630,1629,1621" title="">rechtvaardigheid</span>, die uit God is door het geloof;</span></p> 
  <p class="p"><span class="indent"></span><span class="verse"><sup id="Phil.3.10" class="v">10</sup>Opdat ik Hem kenne, en de kracht van Zijn opstanding, en de gemeenschap van Zijn lijden, Zijn dood gelijkvormig wordende;</span></p> 
  <p class="p"><span class="indent"></span><span class="verse"><sup id="Phil.3.11" class="v">11</sup>Of ik enigszins moge komen tot de wederopstanding der doden.</span></p> 
  <p class="p"><span class="indent"></span><span class="verse"><sup id="Phil.3.12" class="v">12</sup>Niet dat ik het reeds gekregen heb, of reeds volmaakt ben; maar ik jaag er naar, of ik het ook grijpen mocht, waartoe ik door <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> ook gegrepen ben.</span></p> 
  <p class="p"><span class="indent"></span><span class="verse"><sup id="Phil.3.13" class="v">13</sup>Broeders, ik acht niet, dat ikzelf het gegrepen heb.</span></p> 
  <p class="p"><span class="indent"></span><span class="verse"><sup id="Phil.3.14" class="v">14</sup>Maar één ding <span class="add">doe ik</span>, vergetende, hetgeen achter is, en strekkende mij tot hetgeen voor is, jaag ik naar het doelwit, tot de prijs der roeping Gods, die van boven is in <span class="highlight tooltipkeyword" data-keyword="101" title="">Christus</span> Jezus.</span></p> 
  <p class="p"><span class="indent"></span><span class="verse"><sup id="Phil.3.15" class="v">15</sup>Zovelen dan als wij volmaakt zijn, laat ons dit gevoelen; en indien gij iets anderszins gevoelt, ook dat zal God u openbaren.</span></p> 
  <p class="p"><span class="indent"></span><span class="verse"><sup id="Phil.3.16" class="v">16</sup>Doch, daar wij toe gekomen zijn, laat ons <span class="add">daarin</span> naar dezelfde regel wandelen, laat ons hetzelfde gevoelen.</span></p> 
  <h3 class="s">De Christelijke volkomenheid</h3> 
  <p class="p"><span class="indent"></span><span class="verse"><sup id="Phil.3.17" class="v">17</sup>Weest mede mijn navolgers, broeders, en merkt op hen, die alzo wandelen, gelijk gij ons tot een voorbeeld hebt.</span></p> 
  <p class="p"><span class="indent"></span><span class="verse"><sup id="Phil.3.18" class="v">18</sup>Want velen wandelen <span class="add">anders</span>; van wie ik u dikwijls gezegd heb, en nu ook wenende zeg, dat zij vijanden van het <span class="highlight tooltipkeyword" data-keyword="1141" title="">kruis</span> van <span class="highlight tooltipkeyword" data-keyword="101" title="">Christus</span> zijn;</span></p> 
  <p class="p"><span class="indent"></span><span class="verse"><sup id="Phil.3.19" class="v">19</sup>Welker einde is het verderf, welker God is de buik, en <span class="add">welker</span> heerlijkheid is in hun schande, die aardse dingen bedenken.</span></p> 
  <p class="p"><span class="indent"></span><span class="verse"><sup id="Phil.3.20" class="v">20</sup>Maar onze wandel is in de hemelen, waaruit wij ook de Zaligmaker verwachten, <span class="add">namelijk</span> de Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>;</span></p> 
  <p class="p"><span class="indent"></span><span class="verse"><sup id="Phil.3.21" class="v">21</sup>Die ons vernederd lichaam veranderen zal, opdat het gelijkvormig worde aan Zijn heerlijk lichaam, naar de werking, waardoor Hij ook alle dingen Zichzelf kan onderwerpen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vermaningen</h3> 
  <p class="p"><h1>4</h1><span class="verse"><sup id="Phil.4.1" class="v">1</sup>Zo dan, mijn geliefde en zeer gewenste broeders, mijn blijdschap en kroon, staat alzo in de Heere, geliefden!</span></p> 
  <p class="p"><span class="indent"></span><span class="verse"><sup id="Phil.4.2" class="v">2</sup>Ik vermaan Euodía, en ik vermaan Syntyche, dat zij eensgezind zijn in de Heere.</span></p> 
  <p class="p"><span class="indent"></span><span class="verse"><sup id="Phil.4.3" class="v">3</sup>En ik bid ook u, gij <span class="add">mijn</span> oprechte metgezel, wees deze <span class="add">vrouwen</span> behulpzaam, die met mij gestreden hebben in het Evangelie, ook met Clemens, en mijn andere medearbeiders, wier namen zijn in het <span class="highlight tooltipkeyword" data-keyword="1139" title="">boek</span> des levens.</span></p> 
  <p class="p"><span class="indent"></span><span class="verse"><sup id="Phil.4.4" class="v">4</sup>Verblijdt u in de Heere te allen tijd; weer zeg ik: Verblijdt u.</span></p> 
  <p class="p"><span class="indent"></span><span class="verse"><sup id="Phil.4.5" class="v">5</sup>Uw bescheidenheid zij alle mensen bekend. De Heere is nabij.</span></p> 
  <p class="p"><span class="indent"></span><span class="verse"><sup id="Phil.4.6" class="v">6</sup>Weest in geen ding bezorgd; maar laat uw begeerten in alles, door bidden en smeken, met dankzegging bekend worden bij God;</span></p> 
  <p class="p"><span class="indent"></span><span class="verse"><sup id="Phil.4.7" class="v">7</sup>En de vrede Gods, die alle verstand te boven gaat, zal uw <span class="highlight tooltipkeyword" data-keyword="631" title="">harten</span> en uw zinnen bewaren in <span class="highlight tooltipkeyword" data-keyword="101" title="">Christus</span> Jezus.</span></p> 
  <p class="p"><span class="indent"></span><span class="verse"><sup id="Phil.4.8" class="v">8</sup>Voorts, broeders, al wat waarachtig is, al wat eerbaar is, al wat <span class="highlight tooltipkeyword" data-keyword="1630,1629,1621" title="">rechtvaardig</span> is, al wat <span class="highlight tooltipkeyword" data-keyword="1691,1690,1694,1699,1698" title="">rein</span> is, al wat liefelijk is, al wat wel luidt, zo er enige deugd is, en zo er enige lof is, bedenkt dat;</span></p> 
  <p class="p"><span class="indent"></span><span class="verse"><sup id="Phil.4.9" class="v">9</sup>Hetgeen gij ook geleerd, en ontvangen, en gehoord, en in mij gezien hebt, doet dat; en de God des vredes zal met u zijn.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> dankt voor de gaven, die hij van de Filippensen ontvangen heeft</h3> 
  <p class="p"><span class="indent"></span><span class="verse"><sup id="Phil.4.10" class="v">10</sup>En ik ben grotelijks verblijd geweest in de Heere, dat gij nu eenmaal wederom verlevendigd zijt om aan mij te gedenken; waaraan gij ook gedacht hebt, maar gij hebt de gelegenheid niet gehad.</span></p> 
  <p class="p"><span class="indent"></span><span class="verse"><sup id="Phil.4.11" class="v">11</sup>Niet dat ik <span class="add">dit</span> zeg vanwege gebrek; want ik heb geleerd vergenoegd te zijn in hetgeen ik ben.</span></p> 
  <p class="p"><span class="indent"></span><span class="verse"><sup id="Phil.4.12" class="v">12</sup>En ik weet vernederd te worden, ik weet ook overvloed te hebben; alleszins en in alles ben ik onderwezen, beide verzadigd te zijn en honger te lijden, beide overvloed te hebben en gebrek te lijden.</span></p> 
  <p class="p"><span class="indent"></span><span class="verse"><sup id="Phil.4.13" class="v">13</sup>Ik vermag alle dingen door <span class="highlight tooltipkeyword" data-keyword="101" title="">Christus</span>, Die mij kracht geeft.</span></p> 
  <p class="p"><span class="indent"></span><span class="verse"><sup id="Phil.4.14" class="v">14</sup>Nochtans hebt gij wèl gedaan, dat gij met mijn verdrukking gemeenschap gehad hebt.</span></p> 
  <p class="p"><span class="indent"></span><span class="verse"><sup id="Phil.4.15" class="v">15</sup>En ook gij, Filippensen, weet, dat in het begin van het Evangelie, toen ik van Macedónië vertrokken ben, geen <span class="highlight tooltipkeyword" data-keyword="626" title="">gemeente</span> mij <span class="add">iets</span> medegedeeld heeft tot rekening van uitgaaf en ontvangst, dan gij alleen.</span></p> 
  <p class="p"><span class="indent"></span><span class="verse"><sup id="Phil.4.16" class="v">16</sup>Want ook in Thessaloníca hebt gij mij eenmaal en andermaal gezonden, tot nooddruft.</span></p> 
  <p class="p"><span class="indent"></span><span class="verse"><sup id="Phil.4.17" class="v">17</sup>Niet dat ik de gave zoek, maar ik zoek de vrucht, die overvloedig is tot uw rekening.</span></p> 
  <p class="p"><span class="indent"></span><span class="verse"><sup id="Phil.4.18" class="v">18</sup>Maar ik heb alles ontvangen, en ik heb overvloed; ik ben vervuld geworden, als ik van Epafrodítus ontvangen heb, wat van u <span class="add">gezonden was</span>, <span class="add">als</span> een welriekende reuk, een aangename offerande, Gode welbehagelijk.</span></p> 
  <p class="p"><span class="indent"></span><span class="verse"><sup id="Phil.4.19" class="v">19</sup>Doch mijn God zal naar Zijn rijkdom vervullen al uw nooddruft, in heerlijkheid, door <span class="highlight tooltipkeyword" data-keyword="101" title="">Christus</span> Jezus.</span></p> 
  <h3 class="s">Groet en zegenbede</h3> 
  <p class="p"><span class="indent"></span><span class="verse"><sup id="Phil.4.20" class="v">20</sup>Onze God nu en Vader zij de heerlijkheid in alle eeuwigheid. Amen.</span></p> 
  <p class="p"><span class="indent"></span><span class="verse"><sup id="Phil.4.21" class="v">21</sup>Groet alle <span class="highlight tooltipkeyword" data-keyword="1038" title="">heiligen</span> in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>; U groeten de broeders, die met mij zijn.</span></p> 
  <p class="p"><span class="indent"></span><span class="verse"><sup id="Phil.4.22" class="v">22</sup>Al de <span class="highlight tooltipkeyword" data-keyword="1038" title="">heiligen</span> groeten u, en meest die van het huis des keizers zijn.</span></p> 
  <p class="p"><span class="indent"></span><span class="verse"><sup id="Phil.4.23" class="v">23</sup>De <span class="highlight tooltipkeyword" data-keyword="719,1645" title="">genade</span> van onze Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zij met u allen. <span class="highlight tooltipkeyword" data-keyword="711" title="">Amen</span></span></p> 
  <br> 
   
 </div> 
</div>