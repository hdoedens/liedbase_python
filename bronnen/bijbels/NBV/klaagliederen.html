<div class="bibletext"> 
 <div id="scroller"> 
  <h3 class="s">Eerste lied: het bittere lot van Jeruzalem</h3> 
  <p class="q"><h1>1</h1><sup id="Lam.1.1" class="v">1</sup><span class="tooltipfoot" title="<span verse_id='Lam.1.1' id='Lam.1.1!f.1' class='note f'>      <span class='fq'>Klaagliederen&nbsp;</span>      <span class='ft'>- Vier van de vijf liederen in het boek Klaagliederen vormen een acrostichon: de verzen beginnen steeds met een volgende letter van het Hebreeuwse alfabet. Het derde lied is een drievoudig acrostichon, waarbij drie opeenvolgende regels beginnen met dezelfde letter van het alfabet. Het vijfde lied is niet alfabetisch, maar heeft wel tweeëntwintig verzen, naar de tweeëntwintig letters van het Hebreeuwse alfabet.</span>    </span>">&nbsp;<span class="highlighticon icon-stack"></span></span> Ach, hoe eenzaam zit zij neer, de eens zo levendige stad.</p> 
  <p class="q">Een <span class="highlight tooltipkeyword" data-keyword="89" title="">weduwe</span> is ze geworden, zij die groot was onder de volken,</p> 
  <p class="q">de vorstin van de gewesten is tot slavernij vervallen.</p> 
  <span class="verse"><p class="q"><sup id="Lam.1.2" class="v">2</sup>Heel de nacht weent zij, haar wangen zijn nat van tranen.</p><p class="q">Er is niemand die haar troost, niemand van haar vele minnaars;</p><p class="q">geen vriend bleef haar trouw, allen zijn haar vijandig gezind.</p></span> 
  <span class="verse"><p class="q"><sup id="Lam.1.3" class="v">3</sup>Juda is verbannen na een tijd van nood en zware onderdrukking;</p><p class="q">zij zit neer te midden van de volken, maar vindt geen rust:</p><p class="q">haar vervolgers belagen haar, drijven haar in het nauw.</p><p class="b"></p></span> 
  <span class="verse"><p class="q"><sup id="Lam.1.4" class="v">4</sup>De <span class="highlight tooltipkeyword" data-keyword="1118" title="">wegen</span> naar Sion treuren, er zijn geen feestgangers meer.</p><p class="q">Haar <span class="highlight tooltipkeyword" data-keyword="36,1088" title="">poorten</span> liggen verlaten, haar <span class="highlight tooltipkeyword" data-keyword="989" title="">priesters</span> zuchten,</p><p class="q">haar meisjes zijn bedroefd. En zijzelf: bitter is haar lot.</p></span> 
  <span class="verse"><p class="q"><sup id="Lam.1.5" class="v">5</sup>Haar vijanden zijn heer en meester, zo zeker van zichzelf.</p><p class="q">De <span class="nd">HEER</span> heeft haar dit aangedaan om haar vele <span class="highlight tooltipkeyword" data-keyword="1710" title="">overtredingen</span>.</p><p class="q">Haar kinderen zijn gevangen weggevoerd, voor de vijand uit.</p></span> 
  <span class="verse"><p class="q"><sup id="Lam.1.6" class="v">6</sup>Sion heeft al haar glans verloren.</p><p class="q">Haar leiders zijn als herten die geen weidegrond meer vinden.</p><p class="q">Ze zijn gevlucht, van al hun kracht beroofd, voor hun vervolgers uit.</p><p class="b"></p></span> 
  <span class="verse"><p class="q"><sup id="Lam.1.7" class="v">7</sup>Jeruzalem denkt ten tijde van haar nood en haar zwervend bestaan</p><p class="q">aan alle kostbaarheden die zij vanouds bezat.</p><p class="q">Toen haar volk in handen van de vijand viel, schoot niemand haar te hulp;</p><p class="q">de vijanden die haar zagen, lachten om haar ondergang.</p></span> 
  <span class="verse"><p class="q"><sup id="Lam.1.8" class="v">8</sup>Haar zware <span class="highlight tooltipkeyword" data-keyword="1710,1711" title="">zonden</span> maakten Jeruzalem tot een voorwerp van spot;</p><p class="q">wie haar eerden, verachten haar, nu ze haar naaktheid zien.</p><p class="q">En zij, zij kreunt en zucht en wendt zich af.</p></span> 
  <span class="verse"><p class="q"><sup id="Lam.1.9" class="v">9</sup>Haar <span class="highlight tooltipkeyword" data-keyword="1690,1699,1698" title="">onreinheid</span> kleeft aan de zoom van haar kleed. Dit einde had ze niet voorzien.</p><p class="q">Ontstellend diep is zij gezonken, er is niemand die haar troost.</p><p class="q">- <span class="nd">HEER</span>, zie toch mijn nood, zie hoe de vijand zich verheft.</p><p class="b"></p></span> 
  <span class="verse"><p class="q"><sup id="Lam.1.10" class="v">10</sup>De vijand heeft zijn hand naar haar kostbaarheden uitgestrekt.</p><p class="q">Zij moet aanzien hoe het heiligdom betreden wordt door vreemde volken,</p><p class="q">aan wie u de toegang tot de gemeenschap had ontzegd.</p></span> 
  <span class="verse"><p class="q"><sup id="Lam.1.11" class="v">11</sup>Alle inwoners zuchten en steunen, op zoek naar wat brood,</p><p class="q">ze ruilen hun kostbaarheden voor voedsel, om weer levenskracht te krijgen.</p><p class="q">- <span class="nd">HEER</span>, zie mij, merk toch op hoezeer ik word veracht.</p><p class="b"></p></span> 
  <span class="verse"><p class="q"><sup id="Lam.1.12" class="v">12</sup>Jullie die hier voorbijgaan, raakt het jullie niet? Merk toch op en zie:</p><p class="q">is er leed als het leed dat mij wordt aangedaan,</p><p class="q">dat de <span class="nd">HEER</span> op de dag van zijn toorn over mij heeft uitgestort?</p></span> 
  <span class="verse"><p class="q"><sup id="Lam.1.13" class="v">13</sup>Hij liet uit de hoogte vuur neerdalen,<span class="tooltipfoot" title="<span verse_id='Lam.1.13' id='Lam.1.13!f.1' class='note f'><span class='fr'>(1:13) </span><span class='fq'>Hij liet </span><span class='ft'>[...] </span><span class='fq'>vuur neerdalen&nbsp;</span><span class='ft'>- Volgens de Septuaginta. MT: 'Hij zond [...] vuur, en het heerste over haar'.</span></span>">&nbsp;<span class="highlighticon icon-stack"></span></span> dat in mijn gebeente brandt.</p><p class="q">Hij spande een valstrik voor mij, hij deed mij terugdeinzen.</p><p class="q">Hij verwoestte mijn leven en maakte me <span class="highlight tooltipkeyword" data-keyword="148" title="">ziek</span>, dag na dag.</p><p class="b"></p></span> 
  <span class="verse"><p class="q"><sup id="Lam.1.14" class="v">14</sup>Hij heeft mijn <span class="highlight tooltipkeyword" data-keyword="1710" title="">overtredingen</span> gebundeld en ze vastgemaakt als een <span class="highlight tooltipkeyword" data-keyword="62" title="">juk</span>;</p><p class="q">ze drukken zwaar op mijn nek, mijn kracht is gebroken.</p><p class="q">De Heer heeft mij uitgeleverd aan hen bij wie ik weerloos ben.</p></span> 
  <span class="verse"><p class="q"><sup id="Lam.1.15" class="v">15</sup>De Heer heeft de machthebbers in mijn midden verworpen,</p><p class="q">hij heeft het tijdstip bepaald om mijn jongemannen te breken.</p><p class="q">De Heer heeft vrouwe Juda in de <span class="highlight tooltipkeyword" data-keyword="1145,1146,1022,364" title="">wijnpers</span> vertrapt.</p></span> 
  <span class="verse"><p class="q"><sup id="Lam.1.16" class="v">16</sup>Hierom ween ik, hierom baden mijn ogen in tranen.</p><p class="q">Oneindig ver <span class="highlight tooltipkeyword" data-keyword="1118" title="">weg</span> is mijn trooster, die mij levenskracht geeft.</p><p class="q">Mijn kinderen zijn verbrijzeld, want groot was de overmacht van de vijand.</p><p class="b"></p></span> 
  <span class="verse"><p class="q"><sup id="Lam.1.17" class="v">17</sup>Sion strekt haar handen uit, maar er is niemand die haar troost.</p><p class="q">De <span class="nd">HEER</span> heeft de vijanden rondom tegen <span class="highlight tooltipkeyword" data-keyword="1784" title="">Jakob</span> opgeroepen;</p><p class="q">zij bejegenen Jeruzalem alsof ze <span class="highlight tooltipkeyword" data-keyword="1690,1699,1698,1691,1694" title="">onrein</span> is.</p></span> 
  <span class="verse"><p class="q"><sup id="Lam.1.18" class="v">18</sup>De <span class="nd">HEER</span> staat in zijn recht: ik trotseerde zijn bevel.</p><p class="q">Luister toch, volken, en zie hoe ik lijd:</p><p class="q">mijn meisjes en mijn jongemannen zijn gevangen weggevoerd.</p></span> 
  <span class="verse"><p class="q"><sup id="Lam.1.19" class="v">19</sup>Ik riep om mijn minnaars, maar zij lieten mij in de steek.</p><p class="q">Mijn <span class="highlight tooltipkeyword" data-keyword="989" title="">priesters</span> en <span class="highlight tooltipkeyword" data-keyword="390" title="">oudsten</span> zijn in de stad omgekomen,</p><p class="q">zoekend naar voedsel om in leven te blijven.</p><p class="b"></p></span> 
  <span class="verse"><p class="q"><sup id="Lam.1.20" class="v">20</sup><span class="nd">HEER</span>, zie mijn ellende: mijn ingewanden staan in brand,</p><p class="q">mijn <span class="highlight tooltipkeyword" data-keyword="631" title="">hart</span> wordt verscheurd, omdat ik zo <span class="highlight tooltipkeyword" data-keyword="1710" title="">opstandig</span> ben geweest.</p><p class="q">Buiten berooft het <span class="highlight tooltipkeyword" data-keyword="985,31" title="">zwaard</span> mij van mijn kinderen, binnen heerst de dood.</p></span> 
  <span class="verse"><p class="q"><sup id="Lam.1.21" class="v">21</sup>Hoor<span class="tooltipfoot" title="<span verse_id='Lam.1.21' id='Lam.1.21!f.1' class='note f'><span class='fr'>(1:21) </span><span class='fq'>Hoor&nbsp;</span><span class='ft'>- Volgens de Septuaginta. MT: 'Zij hoorden', of: 'Men hoorde'.</span></span>">&nbsp;<span class="highlighticon icon-stack"></span></span> toch hoe ik zucht, er is niemand die mij troost.</p><p class="q">Al mijn vijanden hoorden van mijn rampspoed en juichten uw daden toe:</p><p class="q">de dag die u had bepaald, brak aan. - Laat hen nu delen in mijn lot!</p><p class="p"><span class="verse"><sup id="Lam.1.22" class="v">22</sup>Neem hun verdorvenheid in ogenschouw, en doe met hen</span></p><p class="q">wat u met mij gedaan hebt vanwege al mijn <span class="highlight tooltipkeyword" data-keyword="1710" title="">overtredingen</span>.</p><p class="q">Talrijk zijn mijn verzuchtingen, en mijn <span class="highlight tooltipkeyword" data-keyword="631" title="">hart</span> is <span class="highlight tooltipkeyword" data-keyword="148" title="">ziek</span>.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Tweede lied: de HEER als vijand</h3> 
  <p class="q"><h1>2</h1><sup id="Lam.2.1" class="v">1</sup>Ach, hoe hult de Heer in zijn toorn Sion in donkere wolken.</p> 
  <p class="q">Hij heeft vanuit de hemel Israëls luister ter aarde geworpen,</p> 
  <p class="q">hij zag op de dag van zijn toorn niet naar zijn voetenbank om.</p> 
  <span class="verse"><p class="q"><sup id="Lam.2.2" class="v">2</sup>De Heer heeft <span class="highlight tooltipkeyword" data-keyword="1784" title="">Jakobs</span> weidegrond meedogenloos verwoest,</p><p class="q">hij heeft in zijn woede de vestingen van Juda vernietigd,</p><p class="q">hij heeft het koninkrijk vernederd en zijn leiders onteerd.</p></span> 
  <span class="verse"><p class="q"><sup id="Lam.2.3" class="v">3</sup>Hij heeft in brandende toorn Israëls macht gebroken,</p><p class="q">hij trok zijn rechterhand terug, niet langer weerhield hij de vijand.</p><p class="q">Hij is tegen <span class="highlight tooltipkeyword" data-keyword="1784" title="">Jakob</span> ontbrand als een laaiend, allesvernietigend vuur.</p><p class="b"></p></span> 
  <span class="verse"><p class="q"><sup id="Lam.2.4" class="v">4</sup>Hij spande als een vijand zijn <span class="highlight tooltipkeyword" data-keyword="27,30" title="">boog</span>, met vaste rechterhand,</p><p class="q">als een tegenstander doodde hij hun kostbaarste bezit.</p><p class="q">Als vuur goot hij zijn gramschap uit over de <span class="highlight tooltipkeyword" data-keyword="1801" title="">tent</span> van Sion.</p></span> 
  <span class="verse"><p class="q"><sup id="Lam.2.5" class="v">5</sup>De Heer was een vijand voor hen: hij verwoestte Israël.</p><p class="q">Hij heeft de paleizen verwoest, de vestingen vernietigd.</p><p class="q">Hij heeft in heel Juda de jammerklachten vermeerderd.</p><p class="b"></p></span> 
  <span class="verse"><p class="q"><sup id="Lam.2.6" class="v">6</sup>De <span class="nd">HEER</span> heeft de omheining geslecht als bij een tuin,</p><p class="q">en de ontmoetingstent zelf heeft hij vernietigd;</p><p class="q">hij heeft in Sion sabbat en feestdag in onbruik doen raken,</p><p class="q">in zijn hevige toorn heeft hij koning en <span class="highlight tooltipkeyword" data-keyword="989,588" title="">priester</span> verstoten.</p></span> 
  <span class="verse"><p class="q"><sup id="Lam.2.7" class="v">7</sup>De Heer heeft zijn <span class="highlight tooltipkeyword" data-keyword="1818" title="">altaar</span> versmaad, zijn heiligdom verworpen,</p><p class="q">de muren van Sions paleizen prijsgegeven aan haar vijanden;</p><p class="q">hun stemmen galmen door het huis van de <span class="nd">HEER</span>, als op een feestdag.</p><p class="b"></p></span> 
  <span class="verse"><p class="q"><sup id="Lam.2.8" class="v">8</sup>De <span class="nd">HEER</span> wilde de <span class="highlight tooltipkeyword" data-keyword="35,1088" title="">muur</span> rondom Sion vernietigen:</p><p class="q">hij spande het meetlint, trok zijn verwoestende hand niet terug,</p><p class="q">hij bracht <span class="highlight tooltipkeyword" data-keyword="1119" title="">rouw</span> over wallen en <span class="highlight tooltipkeyword" data-keyword="35,1088" title="">muren</span>, die tezamen bezweken.</p></span> 
  <span class="verse"><p class="q"><sup id="Lam.2.9" class="v">9</sup>Haar <span class="highlight tooltipkeyword" data-keyword="36,1088" title="">poorten</span> zijn ter aarde gezonken, de grendels stukgeslagen en vernield.</p><p class="q">Nu haar koning en leiders onder vreemde volken leven,</p><p class="q">is het onderricht van haar <span class="highlight tooltipkeyword" data-keyword="989" title="">priesters</span> verdwenen;</p><p class="q">haar <span class="highlight tooltipkeyword" data-keyword="1031" title="">profeten</span> ontvangen niet langer visioenen van de <span class="nd">HEER</span>.</p></span> 
  <span class="verse"><p class="q"><sup id="Lam.2.10" class="v">10</sup>De <span class="highlight tooltipkeyword" data-keyword="390" title="">oudsten</span> van Sion zitten zwijgend op de grond,</p><p class="q">met stof op hun hoofd, gehuld in een <span class="highlight tooltipkeyword" data-keyword="140" title="">rouwkleed</span>.</p><p class="q">De meisjes van Jeruzalem buigen het hoofd ter aarde.</p><p class="b"></p></span> 
  <span class="verse"><p class="q"><sup id="Lam.2.11" class="v">11</sup>Mijn ogen zijn door tranen verteerd, mijn ingewanden staan in brand,</p><p class="q">mijn maag keert zich om - vanwege de wonden van mijn volk,</p><p class="q">omdat kind en zuigeling versmachten op de pleinen van de stad.</p></span> 
  <span class="verse"><p class="q"><sup id="Lam.2.12" class="v">12</sup>Ze blijven hun moeders vragen: 'Is er geen brood en wijn?',</p><p class="q">versmachtend op de pleinen van de stad, als gewonden op het slagveld;</p><p class="q">in de armen van hun moeders stroomt het leven uit hen weg.</p><p class="b"></p></span> 
  <span class="verse"><p class="q"><sup id="Lam.2.13" class="v">13</sup>Waarmee zal ik je vergelijken, Jeruzalem, welk voorbeeld kan ik je tonen?</p><p class="q">Waaraan zal ik je gelijkstellen, vrouwe Sion? Hoe kan ik je troosten?</p><p class="q">Wijd als de zee gapen je wonden - wie kan je genezen?</p></span> 
  <span class="verse"><p class="q"><sup id="Lam.2.14" class="v">14</sup>Je <span class="highlight tooltipkeyword" data-keyword="1031" title="">profeten</span> hebben je bedrogen met valse visioenen -</p><p class="q">hadden ze maar je <span class="highlight tooltipkeyword" data-keyword="1710" title="">wandaden</span> onthuld om je lot nog te keren!</p><p class="q">Ze hebben je valse orakels verkondigd om je te misleiden.</p></span> 
  <span class="verse"><p class="q"><sup id="Lam.2.15" class="v">15</sup>Allen die voorbijgaan wringen de handen als ze jou zien;</p><p class="q">ze sissen van afschuw, schudden meewarig het hoofd over Jeruzalem:</p><p class="q">'Is dit nu die stad, volmaakt van schoonheid, vreugde voor de wereld?'</p><p class="b"></p></span> 
  <span class="verse"><p class="q"><sup id="Lam.2.16" class="v">16</sup>Al je vijanden sperren hun mond naar je open;</p><p class="q">ze fluiten, grijnzen en spotten: 'We hebben haar verwoest!</p><p class="q">Ja, dit is de dag waarop we hoopten, hiernaar hebben wij uitgezien!'</p></span> 
  <span class="verse"><p class="q"><sup id="Lam.2.17" class="v">17</sup>De <span class="nd">HEER</span> heeft gedaan wat hij bepaald had, hij bracht ten uitvoer</p><p class="q">wat hij lang geleden had besloten: vernietiging zonder mededogen.</p><p class="q">Hij liet je vijand triomferen, je tegenstanders gaf hij de macht.</p><p class="b"></p></span> 
  <span class="verse"><p class="q"><sup id="Lam.2.18" class="v">18</sup>Het <span class="highlight tooltipkeyword" data-keyword="631" title="">hart</span> van het volk schreeuwt tot de Heer. - O, <span class="highlight tooltipkeyword" data-keyword="35,1088" title="">muur</span> van Sion,</p><p class="q">laat je tranen stromen als een rivier, dag en nacht,</p><p class="q">aan één stuk door; gun je ogen geen rust.</p></span> 
  <span class="verse"><p class="q"><sup id="Lam.2.19" class="v">19</sup>Weeklaag in de nacht, jammer tot aan de ochtend,</p><p class="q">stort je <span class="highlight tooltipkeyword" data-keyword="631" title="">hart</span> uit als water, ten overstaan van de Heer.</p><p class="q">Hef je handen naar hem op, voor het leven van je kinderen,</p><p class="q">die op elke straathoek van honger versmachten.</p><p class="b"></p></span> 
  <span class="verse"><p class="q"><sup id="Lam.2.20" class="v">20</sup><span class="nd">HEER</span>, zie mij, merk toch op wie u dit aandoet.</p><p class="q">Moeten vrouwen de kinderen eten die ze zelf hebben gebaard?</p><p class="q">Moeten <span class="highlight tooltipkeyword" data-keyword="989,588" title="">priester</span> en <span class="highlight tooltipkeyword" data-keyword="1030,1035,1032,1033" title="">profeet</span> worden gedood in het heiligdom van de Heer?</p></span> 
  <span class="verse"><p class="q"><sup id="Lam.2.21" class="v">21</sup>Op straat liggen de lijken van mannen, jong en oud,</p><p class="q">mijn meisjes en mijn jongemannen zijn gevallen door het <span class="highlight tooltipkeyword" data-keyword="985,31" title="">zwaard</span>;</p><p class="q">u doodt hen op de dag van uw toorn, meedogenloos slacht u hen af.</p><p class="p"><span class="verse"><sup id="Lam.2.22" class="v">22</sup>U riep mijn ergste vijanden bijeen, als was het een feestdag.</span></p><p class="q">Op de dag van de toorn van de <span class="nd">HEER</span> kan niemand ontkomen, niemand overleeft;</p><p class="q">de kinderen die ik baarde en grootbracht, worden door mijn vijand gedood.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Derde lied: wanhoop en hoop</h3> 
  <p class="q"><h1>3</h1><sup id="Lam.3.1" class="v">1</sup>Ik ben de mens die te lijden heeft onder de stok van zijn toorn.</p> 
  <span class="verse"><p class="q"><sup id="Lam.3.2" class="v">2</sup>Hij leidt mij en voert mij - in een lichtloos duister.</p></span> 
  <span class="verse"><p class="q"><sup id="Lam.3.3" class="v">3</sup>Tegen mij heft hij zijn hand op, steeds opnieuw, dag na dag.</p></span> 
  <span class="verse"><p class="q"><sup id="Lam.3.4" class="v">4</sup>Mijn vlees en mijn huid doet hij wegteren, en al mijn botten breekt hij.</p></span> 
  <span class="verse"><p class="q"><sup id="Lam.3.5" class="v">5</sup>Hij sluit mij in en omringt me met gif en tegenspoed.</p></span> 
  <span class="verse"><p class="q"><sup id="Lam.3.6" class="v">6</sup>Hij laat mij in duisternis wonen, als de doden van eeuwen her.</p></span> 
  <span class="verse"><p class="q"><sup id="Lam.3.7" class="v">7</sup>Hij trekt een muur rond mij op, ik kan er niet uit; zwaar zijn mijn bronzen ketenen.</p></span> 
  <span class="verse"><p class="q"><sup id="Lam.3.8" class="v">8</sup>Al schreeuw ik en roep ik om hulp, hij wil mijn gebed niet horen.</p></span> 
  <span class="verse"><p class="q"><sup id="Lam.3.9" class="v">9</sup>Hij verspert mij de <span class="highlight tooltipkeyword" data-keyword="1118" title="">weg</span> met rotsblokken, mijn paden maakt hij krom.</p></span> 
  <span class="verse"><p class="q"><sup id="Lam.3.10" class="v">10</sup>Als een beer loert hij op mij, als een leeuw in het verborgene.</p></span> 
  <span class="verse"><p class="q"><sup id="Lam.3.11" class="v">11</sup>Hij dringt me opzij, hij verscheurt me en verwoest mijn leven.</p></span> 
  <span class="verse"><p class="q"><sup id="Lam.3.12" class="v">12</sup>Hij spant zijn <span class="highlight tooltipkeyword" data-keyword="30,27" title="">boog</span> en kiest mij als doelwit voor zijn <span class="highlight tooltipkeyword" data-keyword="27,30" title="">pijlen</span>.</p></span> 
  <span class="verse"><p class="q"><sup id="Lam.3.13" class="v">13</sup>Hij treft mij in het <span class="highlight tooltipkeyword" data-keyword="631" title="">hart</span> met de <span class="highlight tooltipkeyword" data-keyword="27,30" title="">pijlen</span> uit zijn <span class="highlight tooltipkeyword" data-keyword="30" title="">koker</span>.</p></span> 
  <span class="verse"><p class="q"><sup id="Lam.3.14" class="v">14</sup>Dag na dag moet ik het ontgelden in het spotlied van mijn volk.</p></span> 
  <span class="verse"><p class="q"><sup id="Lam.3.15" class="v">15</sup>Hij verzadigt mij met bittere kruiden, hij geeft me alsem te drinken in overvloed,</p></span> 
  <span class="verse"><p class="q"><sup id="Lam.3.16" class="v">16</sup>hij laat me mijn tanden stukbijten op stenen, hij drukt mij neer in het stof.</p></span> 
  <span class="verse"><p class="q"><sup id="Lam.3.17" class="v">17</sup>Mijn leven is verstoken van<span class="tooltipfoot" title="<span verse_id='Lam.3.17' id='Lam.3.17!f.1' class='note f'><span class='fr'>(3:17) </span><span class='fq'>is verstoken van&nbsp;</span><span class='ft'>- Volgens sommige oude vertalingen. MT: 'hebt u uitgesloten van'.</span></span>">&nbsp;<span class="highlighticon icon-stack"></span></span> vrede, geluk is mij vreemd geworden.</p></span> 
  <span class="verse"><p class="q"><sup id="Lam.3.18" class="v">18</sup>Steeds denk ik: Verdwenen is mijn glans, vervlogen mijn hoop op de <span class="nd">HEER</span>.</p></span> 
  <span class="verse"><p class="q"><sup id="Lam.3.19" class="v">19</sup>Gedenk mijn nood en mijn zwervend bestaan, de alsem en het gif.</p></span> 
  <span class="verse"><p class="q"><sup id="Lam.3.20" class="v">20</sup>Telkens als ik mijn lot overdenk, ben ik diep terneergeslagen.</p></span> 
  <span class="verse"><p class="q"><sup id="Lam.3.21" class="v">21</sup>Toch geef ik de hoop niet op, want hieraan houd ik vast:</p><p class="b"></p></span> 
  <span class="verse"><p class="q"><sup id="Lam.3.22" class="v">22</sup><span class="highlight tooltipkeyword" data-keyword="1645" title="">Genadig</span> is de <span class="nd">HEER</span>: wij zijn nog in leven! Zijn ontferming kent geen grenzen.</p></span> 
  <span class="verse"><p class="q"><sup id="Lam.3.23" class="v">23</sup>Elke morgen schenkt hij nieuwe weldaden. - Veelvuldig blijkt uw trouw!</p></span> 
  <span class="verse"><p class="q"><sup id="Lam.3.24" class="v">24</sup>Ik besef: mijn enig bezit is de <span class="nd">HEER</span>, al mijn hoop is op hem gevestigd.</p></span> 
  <span class="verse"><p class="q"><sup id="Lam.3.25" class="v">25</sup>Goed is de <span class="nd">HEER</span> voor wie hem zoekt en alles van hem verwacht.</p></span> 
  <span class="verse"><p class="q"><sup id="Lam.3.26" class="v">26</sup>Goed is het geduldig te hopen op de <span class="nd">HEER</span> die redding brengt.</p></span> 
  <span class="verse"><p class="q"><sup id="Lam.3.27" class="v">27</sup>Goed is het als een mens zijn <span class="highlight tooltipkeyword" data-keyword="62" title="">juk</span> draagt in zijn jeugd.</p></span> 
  <span class="verse"><p class="q"><sup id="Lam.3.28" class="v">28</sup>Laat hij neerzitten, eenzaam en geduldig, als het hem wordt opgelegd.</p></span> 
  <span class="verse"><p class="q"><sup id="Lam.3.29" class="v">29</sup>Laat hij zich neerwerpen en stof likken, misschien is er hoop.</p></span> 
  <span class="verse"><p class="q"><sup id="Lam.3.30" class="v">30</sup>Laat hij zijn wang bieden aan wie hem slaat, laat hij verzadigd raken van hoon.</p></span> 
  <span class="verse"><p class="q"><sup id="Lam.3.31" class="v">31</sup>Want de Heer verwerpt niet voor eeuwig.</p></span> 
  <span class="verse"><p class="q"><sup id="Lam.3.32" class="v">32</sup>Als hij leed berokkent, ontfermt hij zich ook, zo groot is zijn <span class="highlight tooltipkeyword" data-keyword="1645,719" title="">genade</span>;</p></span> 
  <span class="verse"><p class="q"><sup id="Lam.3.33" class="v">33</sup>slechts met tegenzin brengt hij leed en rampspoed over de mensen.</p></span> 
  <span class="verse"><p class="q"><sup id="Lam.3.34" class="v">34</sup>Dat men overal op aarde gevangenen vertrapt,</p></span> 
  <span class="verse"><p class="q"><sup id="Lam.3.35" class="v">35</sup>dat men iemands rechten schendt onder de ogen van de Allerhoogste,</p></span> 
  <span class="verse"><p class="q"><sup id="Lam.3.36" class="v">36</sup>dat men een mens een eerlijk vonnis onthoudt - zou de Heer het niet zien?</p></span> 
  <span class="verse"><p class="q"><sup id="Lam.3.37" class="v">37</sup>Wie is het die spreekt, en het is er? Zou de Heer het niet zijn die gebiedt?</p></span> 
  <span class="verse"><p class="q"><sup id="Lam.3.38" class="v">38</sup>Komt uit de mond van de Allerhoogste niet goed zowel als kwaad?</p></span> 
  <span class="verse"><p class="q"><sup id="Lam.3.39" class="v">39</sup>Wat klaagt een mens zolang hij nog leeft? Laat hij klagen over zijn <span class="highlight tooltipkeyword" data-keyword="1711,1710" title="">zonden</span>!</p><p class="b"></p></span> 
  <span class="verse"><p class="q"><sup id="Lam.3.40" class="v">40</sup>Laten we ons leven onderzoeken en doorvorsen, laten we terugkeren naar de <span class="nd">HEER</span>,</p></span> 
  <span class="verse"><p class="q"><sup id="Lam.3.41" class="v">41</sup>laten we met onze handen ook ons <span class="highlight tooltipkeyword" data-keyword="631" title="">hart</span> opheffen tot God in de hemel.</p></span> 
  <span class="verse"><p class="q"><sup id="Lam.3.42" class="v">42</sup>Wij hebben gezondigd, wij zijn <span class="highlight tooltipkeyword" data-keyword="1710" title="">opstandig</span> geweest, en u hebt ons niet <span class="highlight tooltipkeyword" data-keyword="1712" title="">vergeven</span>.</p></span> 
  <span class="verse"><p class="q"><sup id="Lam.3.43" class="v">43</sup>U hult u in toorn, u achtervolgt en doodt ons zonder mededogen.</p></span> 
  <span class="verse"><p class="q"><sup id="Lam.3.44" class="v">44</sup>U hult u in een wolk, geen gebed dringt tot u door.</p></span> 
  <span class="verse"><p class="q"><sup id="Lam.3.45" class="v">45</sup>U maakt ons tot schuim en uitschot te midden van de volken.</p></span> 
  <span class="verse"><p class="q"><sup id="Lam.3.46" class="v">46</sup>Al onze vijanden sperren hun mond naar ons open.</p></span> 
  <span class="verse"><p class="q"><sup id="Lam.3.47" class="v">47</sup>Angst en afgrijzen, dood en verderf, ze houden ons in hun greep.</p></span> 
  <span class="verse"><p class="q"><sup id="Lam.3.48" class="v">48</sup>Waterbeken stromen uit mijn ogen, om de rampspoed van mijn volk.</p></span> 
  <span class="verse"><p class="q"><sup id="Lam.3.49" class="v">49</sup>Mijn ogen vloeien van tranen, zonder rust, zonder ophouden,</p></span> 
  <span class="verse"><p class="q"><sup id="Lam.3.50" class="v">50</sup>totdat de <span class="nd">HEER</span> vanuit de hemel neerkijkt en mij ziet.</p></span> 
  <span class="verse"><p class="q"><sup id="Lam.3.51" class="v">51</sup>Wat ik zie, raakt mij in het <span class="highlight tooltipkeyword" data-keyword="631" title="">hart</span>: het lot van de vrouwen van mijn stad.</p></span> 
  <span class="verse"><p class="q"><sup id="Lam.3.52" class="v">52</sup>Mijn vijanden jaagden fel op mij, als op een vogel, al hadden ze geen reden.</p></span> 
  <span class="verse"><p class="q"><sup id="Lam.3.53" class="v">53</sup>Ze hebben mijn leven gesmoord in de <span class="highlight tooltipkeyword" data-keyword="1154" title="">put</span>, mij afgedekt met een steen.</p></span> 
  <span class="verse"><p class="q"><sup id="Lam.3.54" class="v">54</sup>Het water sloot zich boven mijn hoofd, ik dacht: Ik ben verloren.</p><p class="b"></p></span> 
  <span class="verse"><p class="q"><sup id="Lam.3.55" class="v">55</sup>Uit de diepte van de <span class="highlight tooltipkeyword" data-keyword="1154,1112" title="">put</span> roep ik uw naam, <span class="nd">HEER</span>.</p></span> 
  <span class="verse"><p class="q"><sup id="Lam.3.56" class="v">56</sup>U hoort mijn stem. Sluit uw oor niet voor mijn zuchten en mijn hulpgeroep.</p></span> 
  <span class="verse"><p class="q"><sup id="Lam.3.57" class="v">57</sup>Altijd als ik roep, bent u nabij; u zegt mij: 'Wees niet bang.'</p></span> 
  <span class="verse"><p class="q"><sup id="Lam.3.58" class="v">58</sup>U, Heer, neemt het voor mij op, u redt mijn leven.</p></span> 
  <span class="verse"><p class="q"><sup id="Lam.3.59" class="v">59</sup>U, <span class="nd">HEER</span>, ziet hoe mij <span class="highlight tooltipkeyword" data-keyword="1711,1710" title="">onrecht</span> wordt aangedaan; verschaf mij toch recht.</p></span> 
  <span class="verse"><p class="q"><sup id="Lam.3.60" class="v">60</sup>U doorziet hun wraakzucht, hun samenzwering tegen mij.</p></span> 
  <span class="verse"><p class="q"><sup id="Lam.3.61" class="v">61</sup>U hoort hoe zij mij honen, <span class="nd">HEER</span>, en hoe ze samenzweren:</p></span> 
  <span class="verse"><p class="q"><sup id="Lam.3.62" class="v">62</sup>hun vijandige taal en hun gekonkel over mij, de hele dag door.</p></span> 
  <span class="verse"><p class="q"><sup id="Lam.3.63" class="v">63</sup>Zie hen in al hun doen en laten: ik word bezongen in hun spotlied.</p></span> 
  <span class="verse"><p class="q"><sup id="Lam.3.64" class="v">64</sup><span class="nd">HEER</span>, u zult hen laten boeten voor al wat ze misdeden,</p></span> 
  <span class="verse"><p class="q"><sup id="Lam.3.65" class="v">65</sup>u zult hun geest verblinden - laat uw <span class="highlight tooltipkeyword" data-keyword="1061" title="">vloek</span> hen treffen!</p><p class="p"><span class="verse"><sup id="Lam.3.66" class="v">66</sup>Laat uw toorn hen achtervolgen, vaag hen <span class="highlight tooltipkeyword" data-keyword="1118" title="">weg</span> van onder uw hemel.</span></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vierde lied: Sions schuld en ondergang</h3> 
  <p class="q"><h1>4</h1><sup id="Lam.4.1" class="v">1</sup>Ach, hoe heeft het goud zijn glans verloren, het zuivere goud zijn kleur;</p> 
  <p class="q">het <span class="highlight tooltipkeyword" data-keyword="1038" title="">heilig</span> gesteente ligt op elke straathoek uitgestrooid.</p> 
  <span class="verse"><p class="q"><sup id="Lam.4.2" class="v">2</sup>Het edele volk van Sion, kostbaarder dan het fijnste goud -</p><p class="q">ach, niet meer waard dan een aarden kruik, dan <span class="highlight tooltipkeyword" data-keyword="1125" title="">pottenbakkerswerk</span>.</p></span> 
  <span class="verse"><p class="q"><sup id="Lam.4.3" class="v">3</sup>Zelfs een jakhals biedt haar jongen haar tepels om ze te zogen,</p><p class="q">maar mijn volk is wreed geworden, als een struisvogel in de woestijn.</p></span> 
  <span class="verse"><p class="q"><sup id="Lam.4.4" class="v">4</sup>Dorst doet de tong van zuigelingen aan hun gehemelte kleven,</p><p class="q">kinderen bedelen om brood, maar niemand reikt het hun aan.</p></span> 
  <span class="verse"><p class="q"><sup id="Lam.4.5" class="v">5</sup>Wie altijd lekkernijen aten, gaan nu als schimmen over straat,</p><p class="q">wie gekoesterd werden in scharlaken, speuren de mestvaalt af.</p></span> 
  <span class="verse"><p class="q"><sup id="Lam.4.6" class="v">6</sup>De <span class="highlight tooltipkeyword" data-keyword="1710" title="">wandaden</span> van mijn volk zijn groter dan de <span class="highlight tooltipkeyword" data-keyword="1710,1711" title="">zonden</span> van Sodom,</p><p class="q">dat in een oogwenk werd weggevaagd, zonder dat een hand het beroerde.</p></span> 
  <span class="verse"><p class="q"><sup id="Lam.4.7" class="v">7</sup>Ooit waren Sions vorsten smettelozer dan sneeuw, glanzender dan melk,</p><p class="q">roder dan koraal was hun lichaam, als saffier hun verschijning;</p></span> 
  <span class="verse"><p class="q"><sup id="Lam.4.8" class="v">8</sup>maar nu zijn ze donkerder dan roet, ze worden op straat niet herkend:</p><p class="q">ze zijn vel over been, hun huid is droog en dor als hout.</p></span> 
  <span class="verse"><p class="q"><sup id="Lam.4.9" class="v">9</sup>Beter te vallen door het <span class="highlight tooltipkeyword" data-keyword="985,31" title="">zwaard</span> dan te sterven door de honger:</p><p class="q">verstoken van alles wat het land voortbrengt, kwijnt men weg en bezwijkt.</p></span> 
  <span class="verse"><p class="q"><sup id="Lam.4.10" class="v">10</sup>Zachtaardige vrouwen koken hun eigen kinderen,</p><p class="q">die hun tot voedsel dienen, in deze tijd van rampspoed voor mijn volk.</p><p class="b"></p></span> 
  <span class="verse"><p class="q"><sup id="Lam.4.11" class="v">11</sup>De <span class="nd">HEER</span> heeft zijn woede uitgevierd, zijn brandende toorn uitgegoten,</p><p class="q">hij heeft in Sion een vuur ontstoken dat haar fundamenten verteert.</p></span> 
  <span class="verse"><p class="q"><sup id="Lam.4.12" class="v">12</sup>Dat ooit een vijand of tegenstander de <span class="highlight tooltipkeyword" data-keyword="36,1088" title="">poorten</span> van Jeruzalem zou binnengaan -</p><p class="q">de koningen der aarde noch haar bewoners konden het geloven.</p></span> 
  <span class="verse"><p class="q"><sup id="Lam.4.13" class="v">13</sup>Het is om de <span class="highlight tooltipkeyword" data-keyword="1710,1711" title="">zonden</span> van haar <span class="highlight tooltipkeyword" data-keyword="1031" title="">profeten</span>, om de <span class="highlight tooltipkeyword" data-keyword="1710" title="">wandaden</span> van haar <span class="highlight tooltipkeyword" data-keyword="989" title="">priesters</span>:</p><p class="q">zij hebben in haar midden het bloed van de rechtvaardigen vergoten.</p></span> 
  <span class="verse"><p class="q"><sup id="Lam.4.14" class="v">14</sup>Verblind wankelden zij door de straten, en besmeurd met bloed;</p><p class="q">niemand was er die het waagde hun <span class="highlight tooltipkeyword" data-keyword="1633,1108" title="">kleren</span> aan te raken.</p></span> 
  <span class="verse"><p class="q"><sup id="Lam.4.15" class="v">15</sup>'Ga weg! <span class="highlight tooltipkeyword" data-keyword="1691,1690,1694,1699,1698" title="">Onrein</span>!' riep men hun toe. 'Weg! Ga weg, raak niets aan!'</p><p class="q">Ze zijn vertrokken en doolden rond, want overal zei men: 'Hier kunnen ze niet blijven.'</p></span> 
  <span class="verse"><p class="q"><sup id="Lam.4.16" class="v">16</sup>De <span class="nd">HEER</span> zelf heeft hen verstrooid, hij ziet niet langer naar hen om.</p><p class="q">Voor de <span class="highlight tooltipkeyword" data-keyword="989" title="">priesters</span> bestaat geen eerbied meer, voor de <span class="highlight tooltipkeyword" data-keyword="390" title="">oudsten</span> geen ontzag.</p><p class="b"></p></span> 
  <span class="verse"><p class="q"><sup id="Lam.4.17" class="v">17</sup>We zien aldoor smachtend uit naar hulp - tevergeefs.</p><p class="q">We staan op de uitkijk, maar het volk waarnaar wij uitzien brengt geen redding.</p></span> 
  <span class="verse"><p class="q"><sup id="Lam.4.18" class="v">18</sup>De vijand volgt ons bij iedere stap, we kunnen ons niet meer buiten vertonen.</p><p class="q">Ons einde is nabij, onze dagen zijn geteld, ja, ons einde is gekomen.</p></span> 
  <span class="verse"><p class="q"><sup id="Lam.4.19" class="v">19</sup>Sneller dan adelaars in de lucht zijn onze vervolgers,</p><p class="q">ze jagen op ons in de bergen, beloeren ons in de woestijn.</p></span> 
  <span class="verse"><p class="q"><sup id="Lam.4.20" class="v">20</sup>De <span class="highlight tooltipkeyword" data-keyword="648,100,1135" title="">gezalfde</span> van de <span class="nd">HEER</span>, de adem van ons leven, is in hun kuil gevangen,</p><p class="q">hij in wiens schaduw wij hoopten te leven, te midden van de volken.</p><p class="b"></p></span> 
  <span class="verse"><p class="q"><sup id="Lam.4.21" class="v">21</sup>Wees maar vrolijk en blij, <span class="highlight tooltipkeyword" data-keyword="1306" title="">Edom</span>, jij die woont in het land Us -</p><p class="q">toch wordt ook jou de <span class="highlight tooltipkeyword" data-keyword="1096" title="">beker</span> aangereikt, je zult dronken worden en naakt staan.</p><p class="p"><span class="verse"><sup id="Lam.4.22" class="v">22</sup>Sion, je hebt voor je <span class="highlight tooltipkeyword" data-keyword="1710" title="">wandaden</span> geboet, de <span class="nd">HEER</span> zal je niet meer verbannen;</span></p><p class="q">maar jouw <span class="highlight tooltipkeyword" data-keyword="1710" title="">wandaden</span>, <span class="highlight tooltipkeyword" data-keyword="1306" title="">Edom</span>, zal hij bestraffen, jouw <span class="highlight tooltipkeyword" data-keyword="1710,1711" title="">zonden</span> worden blootgelegd.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vijfde lied: gebed om mededogen</h3> 
  <p class="q"><h1>5</h1><sup id="Lam.5.1" class="v">1</sup>Gedenk, <span class="nd">HEER</span>, wat ons is overkomen, merk toch op, zie onze smaad:</p> 
  <p class="b"></p> 
  <span class="verse"><p class="q"><sup id="Lam.5.2" class="v">2</sup>Ons eigen land is de vreemdeling toegevallen, ons bezit de buitenlander.</p></span> 
  <span class="verse"><p class="q"><sup id="Lam.5.3" class="v">3</sup>Wij zijn wezen zonder vader, onze moeders zijn <span class="highlight tooltipkeyword" data-keyword="89" title="">weduwe</span> geworden.</p></span> 
  <span class="verse"><p class="q"><sup id="Lam.5.4" class="v">4</sup>We moeten betalen om ons eigen water te drinken, en ons hout moeten we kopen.</p></span> 
  <span class="verse"><p class="q"><sup id="Lam.5.5" class="v">5</sup>We worden op de nek gezeten, we worden afgebeuld, ons wordt geen rust gegund.</p></span> 
  <span class="verse"><p class="q"><sup id="Lam.5.6" class="v">6</sup>We zochten steun bij Egypte, vroegen Assyrië om voedsel.</p></span> 
  <span class="verse"><p class="q"><sup id="Lam.5.7" class="v">7</sup>Onze voorouders hebben gezondigd; zij zijn er niet meer, nu dragen wij hun <span class="highlight tooltipkeyword" data-keyword="1711,1710" title="">schuld</span>.</p></span> 
  <span class="verse"><p class="q"><sup id="Lam.5.8" class="v">8</sup>Slaven heersen over ons, en niemand die ons uit hun greep verlost.</p></span> 
  <span class="verse"><p class="q"><sup id="Lam.5.9" class="v">9</sup>Bedreigd vanuit de woestijn halen we de oogst binnen, met gevaar voor eigen leven.</p></span> 
  <span class="verse"><p class="q"><sup id="Lam.5.10" class="v">10</sup>Onze huid gloeit als een <span class="highlight tooltipkeyword" data-keyword="995,1830" title="">oven</span>, door de koorts van de honger.</p><p class="b"></p></span> 
  <span class="verse"><p class="q"><sup id="Lam.5.11" class="v">11</sup>Vrouwen hebben ze verkracht in Sion, meisjes in de steden van Juda.</p></span> 
  <span class="verse"><p class="q"><sup id="Lam.5.12" class="v">12</sup>Vorsten hebben ze opgehangen, de <span class="highlight tooltipkeyword" data-keyword="390" title="">oudsten</span> worden geminacht.</p></span> 
  <span class="verse"><p class="q"><sup id="Lam.5.13" class="v">13</sup>Jongemannen moeten <span class="highlight tooltipkeyword" data-keyword="1832,986,987,1099" title="">molenstenen</span> torsen, jongens wankelen onder een last van hout.</p></span> 
  <span class="verse"><p class="q"><sup id="Lam.5.14" class="v">14</sup>De <span class="highlight tooltipkeyword" data-keyword="390" title="">oudsten</span> zijn verdwenen uit de <span class="highlight tooltipkeyword" data-keyword="36,1088" title="">poort</span>, de jeugd staakt het snarenspel.</p></span> 
  <span class="verse"><p class="q"><sup id="Lam.5.15" class="v">15</sup>De vreugde is verdwenen uit ons <span class="highlight tooltipkeyword" data-keyword="631" title="">hart</span>, onze reidans is veranderd in <span class="highlight tooltipkeyword" data-keyword="1119" title="">rouw</span>.</p></span> 
  <span class="verse"><p class="q"><sup id="Lam.5.16" class="v">16</sup>De kroon is van ons hoofd gevallen. Wee ons, wij hebben gezondigd!</p></span> 
  <span class="verse"><p class="q"><sup id="Lam.5.17" class="v">17</sup>Dit is wat ons <span class="highlight tooltipkeyword" data-keyword="631" title="">hart</span> zo <span class="highlight tooltipkeyword" data-keyword="148" title="">ziek</span> maakt, en onze ogen troebel:</p></span> 
  <span class="verse"><p class="q"><sup id="Lam.5.18" class="v">18</sup>dat de Sion nu een woestenij is, dat vossen er ronddolen.</p><p class="b"></p></span> 
  <span class="verse"><p class="q"><sup id="Lam.5.19" class="v">19</sup>Maar u, <span class="nd">HEER</span>, zetelt voor eeuwig, uw troon staat vast van geslacht op geslacht.</p></span> 
  <span class="verse"><p class="q"><sup id="Lam.5.20" class="v">20</sup>Waarom zou u ons voorgoed vergeten, ons voor altijd verlaten?</p></span> 
  <span class="verse"><p class="q"><sup id="Lam.5.21" class="v">21</sup>Breng ons terug bij u, <span class="nd">HEER</span>, laat ons terugkeren, laat het ons gaan als voorheen.</p><p class="p"><span class="verse"><sup id="Lam.5.22" class="v">22</sup>Werkelijk, u hebt ons geheel en al verworpen, uw toorn tegen ons is onbegrensd.</span></p></span> 
  <br> 
   
 </div> 
</div>