
=Inleiding
#1
1De spreuken van Sálomo, de zoon van David, de koning van Israël,
2Om wijsheid en tucht te weten; om te verstaan redenen des verstands;
3Om aan te nemen onderwijs van goed verstand, gerechtigheid, en recht, en billijkheden;
4Om de onverstandigen kloekzinnigheid te geven, de jongeling wetenschap en bedachtzaamheid.
5Die wijs is, zal horen, en zal in leer toenemen; en die verstandig is, zal wijze raad verkrijgen.
6Om te verstaan een spreuk en de uitlegging, de woorden der wijzen en hun raadselen.
7De vreze des Heeren is het beginsel der wetenschap; de dwazen verachten wijsheid en tucht.
=Plicht der kinderen
8Mijn zoon! hoor de tucht van uw vader, en verlaat de leer van uw moeder niet;
9Want zij zullen uw hoofd een aangenaam toevoegsel  zijn, en ketenen aan uw hals.
10Mijn zoon! indien de zondaars u aanlokken, bewillig niet;
11Indien zij zeggen: Ga met ons, laat ons loeren op bloed, ons versteken tegen de onschuldige, zonder oorzaak;
12Laat ons hen levend verslinden, als het graf; ja, geheel en al, gelijk die in de kuil neerdalen;
13Alle kostbaar goed zullen wij vinden, onze huizen zullen wij met roof vullen.
14Gij zult uw lot midden onder ons werpen; wij zullen allen een buidel hebben.
15Mijn zoon! wandel niet met hen op de weg; weer uw voet van hun pad.
16Want hun voeten lopen naar het boze; en zij haasten zich om bloed te storten.
17Voorzeker, het net wordt tevergeefs gespreid voor de ogen van allerlei gevogelte;
18En deze loeren op hun eigen bloed, en versteken zich tegen hun zielen.
19Zo zijn de paden van een ieder, die gierigheid pleegt; zij zal de ziel van haar meester vangen.
=Vermaning van de opperste Wijsheid
20De opperste Wijsheid roept overluid daarbuiten; Zij verheft Haar stem op de straten.
21Zij roept vooraan in het gewoel; aan de deuren der poorten spreekt Zij Haar redenen in de stad;
22Gij onverstandigen! hoe lang zult gij het onverstand beminnen, en de spotters voor zich de spotternij begeren, en de zotten wetenschap haten?
23Keert u tot Mijn bestraffing; ziet, Ik zal Mijn Geest u overvloedig uitstorten; Ik zal Mijn woorden u bekend maken.
24Om dat Ik geroepen heb, en gij geweigerd hebt; Mijn hand uitgestrekt heb, en er niemand was, die opmerkte;
25En gij al Mijn raad verworpen, en Mijn bestraffing niet gewild hebt;
26Zo zal Ik ook in uw verderf lachen; Ik zal spotten, wanneer uw vrees komt.
27Wanneer uw vrees komt gelijk een verwoesting, en uw verderf aankomt als een wervelwind; wanneer u benauwdheid en angst overkomt;
28Dan zullen zij tot Mij roepen, maar Ik zal niet antwoorden; zij zullen Mij vroeg zoeken, maar zullen Mij niet vinden;
29Omdat zij de wetenschap gehaat hebben, en de vreze des Heeren niet hebben verkoren.
30Zij hebben in Mijn raad niet bewilligd; al Mijn bestraffingen hebben zij versmaad;
31Zo zullen zij eten van de vrucht van hun weg, en zich verzadigen met hun raadslagen.
32Want de afkering der onverstandigen zal hen doden, en de voorspoed der zotten zal hen verderven.
33Maar die naar Mij hoort, zal zeker wonen, en hij zal gerust zijn van de vrees voor het kwaad.
=Uitnemendheid der wijsheid
#2
1Mijn zoon! zo gij mijn redenen aanneemt, en mijn geboden bij u weglegt;
2Om uw oren naar wijsheid te doen opmerken, zo gij uw hart tot verstandigheid neigt;
3Ja, zo gij tot het verstand roept, uw stem verheft tot de verstandigheid;
4Zo gij haar zoekt als zilver, en naspeurt als verborgen schatten;
5Dan zult gij de vreze des Heeren verstaan, en zult de kennis van God vinden.
6Want de Heere geeft wijsheid; uit Zijn mond komt kennis en verstand.
7Hij legt weg voor de oprechten wat bestendig is; Hij is een Schild voor hen die oprecht wandelen;
8Opdat zij de paden van het recht houden; en Hij zal de weg van Zijn gunstgenoten bewaren.
9Dan zult gij verstaan gerechtigheid, en recht, en billijkheden, en alle goede pad.
10Als de wijsheid in uw hart zal gekomen zijn, en de wetenschap voor uw ziel liefelijk zal zijn;
11Zo zal de bedachtzaamheid over u de wacht houden, de verstandigheid zal u behoeden;
12Om u te redden van de kwade weg, van de man, die verkeerdheden spreekt;
13Van hen, die de paden der oprechtheid verlaten, om te gaan in de wegen der duisternis;
14Die blijde zijn in het kwaad doen, zich verheugen in de verkeerdheden van de kwade;
15Wier paden verkeerd zijn, en afwijkende in hun sporen;
16Om u te redden van de vreemde vrouw, de onbekende, die met haar redenen vleit;
17Die de leidsman van haar jonkheid verlaat, en het verbond van haar God vergeet;
18Want haar huis helt naar de dood, en haar paden naar de overledenen.
19Allen die tot haar ingaan, zullen niet weerkomen, en zullen de paden des levens niet aantreffen;
20Opdat gij wandelt op de weg der goeden, en houdt de paden der rechtvaardigen.
21Want de vromen zullen de aarde bewonen, en de oprechten zullen daarin overblijven;
22Maar de goddelozen zullen van de aarde uitgeroeid worden, en de trouwelozen zullen er van uitgerukt worden.
=De zegen der godsvrucht
#3
1Mijn zoon! vergeet mijn wet niet, maar uw hart beware mijn geboden.
2Want lengte van dagen, en jaren van leven, en vrede zullen zij u vermeerderen.
3Dat de goedertierenheid en de trouw u niet verlaten; en bind ze aan uw hals, schrijf ze op de tafel van uw hart.
4En vind gunst en goed verstand, in de ogen van God en van de mensen.
5Vertrouw op de Heere met uw ganse hart, en steun op uw verstand niet.
6Ken hem in al uw wegen, en Hij zal uw paden recht maken.
7Wees niet wijs in uw ogen; vrees de Heere, en wijk van het kwade.
8Het zal een medicijn voor uw navel zijn, en een bevochtiging voor uw beenderen.
9Vereer de Heere van uw goed, en van de eerstelingen van al uw inkomsten;
10Zo zullen uw schuren met overvloed vervuld worden, en uw perskuipen van most overlopen.
11Mijn zoon! verwerp de tucht des Heeren niet, en wees niet verdrietig over Zijn kastijding;
12Want de Heere kastijdt hem, die Hij liefheeft, ja, gelijk een vader de zoon, in wie hij een welbehagen heeft.
13Welgelukzalig is de mens, die wijsheid vindt, en de mens, die verstandigheid voortbrengt!
14Want haar koophandel is beter dan de koophandel van zilver, en haar inkomst dan het uitgegraven goud.
15Zij is kostbaarder dan robijnen; en al wat gij begeren moogt, is met haar niet te vergelijken.
16Lengte van dagen is in haar rechterhand, in haar linkerhand rijkdom en eer.
17Haar wegen zijn wegen der liefelijkheid, en al haar paden vrede.
18Zij is een boom des levens voor hen, die ze aangrijpen, en elkeen, die ze vasthoudt, wordt gelukzalig.
19De Heere heeft de aarde door wijsheid gegrond, de hemelen door verstandigheid bereid.
20Door Zijn wetenschap zijn de afgronden gekloofd, en de wolken druipen dauw.
21Mijn zoon! laat ze niet afwijken van uw ogen; bewaar de bestendige wijsheid en bedachtzaamheid.
22Want zij zullen het leven voor uw ziel zijn, en een aangenaamheid voor uw hals.
23Dan zult gij uw weg zeker wandelen, en gij zult uw voet niet stoten.
24Zo gij neerligt, zult gij niet schrikken; maar gij zult neerliggen en uw slaap zal zoet wezen.
25Vrees niet voor haastige schrik, noch voor de verwoesting der goddelozen, als zij komt.
26Want de Heere zal met uw verwachting zijn, en Hij zal uw voet ervoor bewaren om gevangen te worden.
27Onthoud het goed van zijn meesters niet, als het in het vermogen van uw hand is te doen.
28Zeg niet tot uw naaste: Ga heen, en kom weer, en morgen zal ik geven, terwijl het bij u is.
29Smeed geen kwaad tegen uw naaste, aangezien hij met vertrouwen bij u woont.
30Twist met een mens niet zonder oorzaak, zo hij u geen kwaad gedaan heeft.
31Wees niet nijdig over een man van geweld, en verkies geen van zijn wegen.
32Want de afwijker is de Heere een gruwel; maar Zijn verborgenheid is met de oprechte.
33De vloek des Heeren is in het huis van de goddeloze; maar de woning der rechtvaardigen zal Hij zegenen.
34Zeker, de spotters zal Hij bespotten, maar de zachtmoedigen zal Hij genade geven.
35De wijzen zullen eer beërven; maar elkeen der zotten neemt schande op zich.
=Vermaning om zich aan de wijsheid te houden
#4
1Hoort, gij kinderen! de tucht des vaders, en merkt op, om verstand te weten.
2Daar ik u goede leer geef, verlaat mijn wet niet.
3Want ik was de zoon van mijn vader, teder, en een enige voor het aangezicht van mijn moeder.
4Hij nu leerde mij, en zeide tot mij: Uw hart houde mijn woorden vast, onderhoud mijn geboden, en leef.
5Verkrijg wijsheid, verkrijg verstand; vergeet niet, en wijk niet van de redenen van mijn mond.
6Verlaat ze niet, en zij zal u behoeden; heb ze lief, en zij zal u bewaren.
7De wijsheid is het voornaamste; verkrijg dan wijsheid, en verkrijg verstand met al uw bezitting.
8Verhef ze, en zij zal u verhogen; zij zal u vereren, als gij haar omhelzen zult.
9Zij zal uw hoofd een aangenaam toevoegsel geven, een sierlijke kroon zal zij u leveren.
10Hoor, mijn zoon! en neem mijn redenen aan, en de jaren des levens zullen u vermenigvuldigd worden.
11Ik onderwijs u in de weg der wijsheid; ik doe u treden in de rechte sporen.
12In uw gaan zal uw tred niet belemmerd worden, en indien gij loopt, zult gij niet struikelen.
13Grijp de tucht aan, laat niet af; bewaar ze, want zij is uw leven.
14Kom niet op het pad der goddelozen, en treed niet op de weg der bozen.
15Verwerp die, ga er niet door; wijk er van, en ga voorbij.
16Want zij slapen niet, zo zij geen kwaad gedaan hebben; en hun slaap wordt weggenomen, zo zij niet iemand hebben doen struikelen.
17Want zij eten brood der goddeloosheid, en drinken wijn van enkel geweld.
18Maar het pad der rechtvaardigen is gelijk een schijnend licht, voortgaande en lichtende tot de volle dag toe.
19De weg der goddelozen is als donkerheid, zij weten niet, waarover zij struikelen zullen.
20Mijn zoon! merk op mijn woorden, neig uw oor tot mijn redenen.
21Laat ze niet wijken van uw ogen, behoud ze in het midden uws harten.
22Want zij zijn het leven voor hen, die ze vinden, en een medicijn voor hun gehele vlees.
23Behoed uw hart boven al wat te bewaren is, want daaruit zijn de uitgangen des levens.
24Doe de verkeerdheid van de mond van u weg, en doe de verdraaidheid der lippen ver van u.
25Laat uw ogen rechtuit zien, en uw oogleden zich recht voor u heen houden.
26Weeg de gang van uw voet, en laat al uw wegen wel gevestigd zijn.
27Wijk niet ter rechter- of ter linkerhand, wend uw voet af van het kwade.
=Waarschuwing tegen ontucht
#5
1Mijn zoon! merk op mijn wijsheid, neig uw oor tot mijn verstand;
2Opdat gij alle bedachtzaamheid behoudt, en uw lippen wetenschap bewaren.
3Want de lippen der vreemde vrouw druppen honingzeem, en haar gehemelte is gladder dan olie.
4Maar het laatste van haar is bitter als alsem, scherp als een tweesnijdend zwaard.
5Haar voeten dalen naar de dood, haar treden houden de hel vast.
6Opdat gij het pad des levens niet zoudt wegen zijn haar gangen ongestadig, dat gij het niet merkt.
7Nu dan, gij kinderen! hoort naar mij, en wijkt niet van de redenen van mijn mond.
8Maak uw weg ver van haar, en nader niet tot de deur van haar huis;
9Opdat gij anderen uw eer niet geeft, en uw jaren de wrede;
10Opdat de vreemden zich niet verzadigen van uw vermogen, en al uw smartelijke arbeid niet kome in het huis van de onbekende;
11En gij in uw laatste brult, als uw vlees, en uw lijf verteerd is;
12En zegt: Hoe heb ik de tucht gehaat, en mijn hart de bestraffing versmaad!
13En heb niet gehoord naar de stem van mijn onderwijzers, noch mijn oren geneigd tot mijn leraars!
14Ik ben bijna in alle kwaad geweest, in het midden der gemeente en der vergadering!
15Drink water uit uw bak, en stromen uit het midden van uw bornput;
16Laat uw fonteinen zich buiten verspreiden, en de waterbeken op de straten;
17Laat ze de uwe alleen zijn, en van geen vreemde met u.
18Uw springader zij gezegend; en verblijd u vanwege de vrouw uwer jeugd;
19Een zeer liefelijke hinde, en een aangenaam steengeitje; laat u haar borsten te allen tijde dronken maken; dool steeds in haar liefde.
20En waarom zoudt gij, mijn zoon, in een vreemde dolen, en de schoot van de onbekende omvangen?
21Want eens ieders wegen zijn voor de ogen des Heeren, en Hij weegt al zijn gangen.
22De goddeloze zullen zijn ongerechtigheden vangen, en met de banden van zijn zonden zal hij vastgehouden worden.
23Hij zal sterven, omdat hij zonder tucht geweest is, en in de grootheid van zijn dwaasheid zal hij verdwalen.
=Waarschuwing tegen borgtocht, luiheid, valsheid en ontucht
#6
1Mijn zoon! zo gij voor uw naaste borg geworden zijt, voor een vreemde uw hand toegeklapt hebt;
2Gij zijt verstrikt met de redenen van uw mond; gij zijt gevangen met de redenen van uw mond.
3Doe nu dit, mijn zoon! en red u, omdat gij in de hand van uw naaste gekomen zijt; ga, onderwerp uzelf, en sterk uw naaste.
4Laat uw ogen geen slaap toe, noch uw oogleden sluimering.
5Red u, als een ree uit de hand van de jager, en als een vogel uit de hand van de vogelvanger.
6Ga tot de mier, gij luiaard! zie haar wegen, en word wijs;
7Die, geen overste, ambtman noch heerser hebbende,
8Haar brood bereidt in de zomer, haar spijs vergadert in de oogst.
9Hoe lang zult gij, luiaard, neerliggen? Wanneer zult gij van uw slaap opstaan?
10Een weinig slapen, een weinig sluimeren, een weinig handvouwen, al neerliggende;
11Zo zal uw armoede u overkomen als een wandelaar, en uw gebrek als een gewapend man.
12Een Belialsmens, een ondeugdzaam man gaat met verkeerdheid van de mond om;
13Wenkt met zijn ogen, spreekt met zijn voeten, leert met zijn vingers;
14In zijn hart zijn verkeerdheden, hij smeedt te allen tijde kwaad; hij werpt twisten op.
15Daarom zal zijn verderf haastig komen; hij zal schielijk verbroken worden, dat er geen genezen aan zij.
16Deze zes haat de Heere; ja, zeven zijn Zijn ziel een gruwel:
17Hoge ogen, een valse tong, en handen, die onschuldig bloed vergieten;
18Een hart, dat ondeugdzame gedachten smeedt; voeten, die zich haasten, om tot kwaad te lopen;
19Een vals getuige, die leugens blaast; en die tussen broeders krakelen inwerpt.
20Mijn zoon, bewaar het gebod van uw vader, en verlaat de wet van uw moeder niet.
21Bind ze steeds aan uw hart, hecht ze aan uw hals.
22Als gij wandelt, zal dat u geleiden; als gij neerligt, zal het over u de wacht houden; als gij wakker wordt, zal het met u spreken.
23Want het gebod is een lamp, en de wet is een licht, en de bestraffingen der tucht zijn de weg des levens;
24Om u te bewaren voor de kwade vrouw, voor het gevlei van de vreemde tong.
25Begeer haar schoonheid niet in uw hart, en laat ze u niet vangen met haar oogleden.
26Want door een vrouw, die een hoer is, komt men tot een stuk brood; en de vrouw van een man jaagt de kostbare ziel.
27Zal iemand vuur in zijn boezem nemen, dat zijn klederen niet verbrand worden?
28Zal iemand op de kolen gaan, dat zijn voeten niet branden?
29Alzo die tot de vrouw van zijn naaste ingaat; al wie haar aanroert, zal niet onschuldig gehouden worden.
30Men doet een dief geen verachting aan, als hij steelt om zijn ziel te vullen, omdat hij honger heeft;
31En gevonden zijnde, vergeldt hij het zevenvoudig; hij geeft al het goed van zijn huis.
32Maar die met een vrouw overspel doet, is verstandeloos; hij verderft zijn ziel, die dat doet;
33Plaag en schande zal hij vinden, en zijn smaad zal niet uitgewist worden.
34Want jaloersheid is een grimmigheid van de man; en in de dag der wraak zal hij niet sparen.
35Hij zal geen verzoening aannemen; en hij zal niet bewilligen, ofschoon gij het geschenk vergroot.
=Waarschuwing tegen slechte vrouwen
#7
1Mijn zoon, bewaar mijn redenen, en leg mijn geboden bij u weg.
2Bewaar mijn geboden, en leef, en mijn wet als de appel van uw ogen.
3Bind ze aan uw vingers, schrijf ze op de tafels van uw hart.
4Zeg tot de wijsheid: Gij zijt mijn zuster; en noem het verstand uw bloedvriend;
5Opdat zij u bewaren voor de vreemde vrouw, voor de onbekende, die met haar redenen vleit.
6Want door het venster van mijn huis, door mijn tralie keek ik uit;
7En ik zag onder de onverstandigen; ik merkte onder de jonge lieden een verstandeloze jongeling;
8Voorbijgaande op de straat, naast haar hoek, en hij trad op de weg van haar huis.
9In de schemering, in de avond van de dag, in de zwarte nacht en de donkerheid;
10En ziet, een vrouw ontmoette hem in hoerenversiersel, en met het hart op haar hoede;
11Deze was woelig en weerstrevig, haar voeten bleven in haar huis niet;
12Nu buiten, dan op de straten zijnde, en bij alle hoeken loerende;
13En zij greep hem aan, en kuste hem; zij sterkte haar aangezicht, en zeide tot hem:
14Dankoffers zijn bij mij, ik heb heden mijn geloften betaald;
15Daarom ben ik uitgegaan u tegemoet, om uw aangezicht naarstig te zoeken, en ik heb u gevonden.
16Ik heb mijn bedstede met tapijtsieraad opgemaakt, met uitgehouwen werken, met fijn linnen van Egypte;
17Ik heb mijn bed met mirre, aloë en kaneel welriekend gemaakt;
18Kom, laat ons dronken worden van minnen tot de morgen toe; laat ons ons vrolijk maken in grote liefde.
19Want de man is niet in zijn huis, hij is een verre weg gegaan;
20Hij heeft een bundel geld in zijn hand genomen; ten bestemden dage zal hij naar zijn huis komen.
21Zij bewoog hem door de veelheid van haar onderricht, zij dreef hem aan door het gevlei van haar lippen.
22Hij ging haar straks achterna, gelijk een os ter slachting gaat, en gelijk een dwaas tot de tuchtiging der boeien.
23Totdat hem de pijl zijn lever doorsneed; gelijk een vogel zich haast naar de strik, en niet weet, dat deze tegen zijn leven is.
24Nu dan, kinderen, hoort naar mij, en luistert naar de redenen van mijn mond.
25Laat uw hart tot haar wegen niet wijken, dwaalt niet op haar paden.
26Want zij heeft veel gewonden neergeveld, en al haar gedoden zijn machtig vele.
27Haar huis zijn wegen van het graf, dalende naar de binnenkamers van de dood.
=Uitnemendheid der Wijsheid
#8
1Roept de Wijsheid niet, en verheft niet de Verstandigheid Haar stem?
2Op de spits der hoge plaatsen, aan de weg, ter plaatse, waar paden zijn, staat Zij;
3Aan de zijde der poorten, voor aan de stad, aan de ingang der deuren roept Zij overluid:
4Tot u, o mannen! roep Ik, en Mijn stem is tot de mensenkinderen.
5Gij onverstandigen! verstaat kloekzinnigheid, en gij zotten! verstaat met het hart.
6Hoort, want Ik zal vorstelijke dingen spreken, en de opening van Mijn lippen zal enkel billijkheid zijn.
7Want Mijn gehemelte zal de waarheid bedachtzaam uitspreken, en de goddeloosheid is Mijn lippen een gruwel.
8Al de redenen van Mijn mond zijn in gerechtigheid; er is niets verdraaids, noch verkeerds in.
9Zij zijn alle recht voor hem, die verstandig is, en rechtmatig voor hen, die wetenschap vinden.
10Neemt Mijn tucht aan, en niet zilver, en wetenschap, meer dan het uitgelezen uitgegraven goud.
11Want wijsheid is beter dan robijnen, en al wat men begeren mag, is met haar niet te vergelijken.
12Ik, Wijsheid, woon bij de kloekzinnigheid, en vind de kennis van alle bedachtzaamheid.
13De vreze des Heeren is, te haten het kwade, de hovaardigheid, en de hoogmoed, en de kwade weg; Ik haat ook de mond der verkeerdheden.
14Raad en het wezen zijn Mijne; Ik ben het Verstand, Mijne is de Sterkte.
15Door Mij regeren de koningen, en de vorsten stellen gerechtigheid.
16Door Mij heersen de heersers, en de prinsen, al de rechters der aarde.
17Ik heb lief, die Mij liefhebben; en die Mij vroeg zoeken, zullen Mij vinden.
18Rijkdom en eer is bij Mij, duurzaam goed en gerechtigheid.
19Mijn vrucht is beter dan uitgegraven goud, en dan dicht goud; en Mijn inkomen dan uitgelezen zilver.
20Ik doe wandelen op de weg der gerechtigheid, in het midden van de paden van het recht;
21Opdat Ik Mijn liefhebbers doe beërven wat bestendig is, en Ik zal hun schatkamers vervullen.
=De Wijsheid is eeuwig
22De Heere bezat Mij in het begin van Zijn weg, vóór Zijn werken, van toen aan.
23Ik ben van eeuwigheid af gezalfd geweest; van de aanvang, van de oudheden der aarde aan.
24Ik was geboren, toen de afgronden nog niet waren, toen nog geen fonteinen waren, zwaar van water;
25Aleer de bergen gegrondvest waren, vóór de heuvels was Ik geboren.
26Hij had de aarde nog niet gemaakt, noch de velden, noch de aanvang van de stofjes der wereld.
27Toen Hij de hemelen bereidde, was Ik daar; toen Hij een cirkel over het vlakke van de afgrond beschreef;
28Toen Hij de bovenste wolken van boven vestigde; toen Hij de fonteinen van de afgrond vastmaakte;
29Toen Hij aan de zee haar perk stelde, opdat de wateren Zijn bevel niet zouden overtreden; toen Hij de grondvesten der aarde stelde;
30Toen was Ik een voedsterling bij Hem, en Ik was dagelijks Zijn vermakingen, te allen tijde voor Zijn aangezicht spelende;
31Spelende in de wereld van Zijn aardrijk, en Mijn vermakingen zijn met de mensenkinderen.
32Nu dan, kinderen! hoort naar Mij; want welgelukzalig zijn zij, die Mijn wegen bewaren.
33Hoort de tucht, en wordt wijs, en verwerpt die niet.
34Welgelukzalig is de mens, die naar Mij hoort, dagelijks wakende aan Mijn poorten, waarnemende de posten van Mijn deuren.
35Want die Mij vindt, vindt het leven, en trekt een welgevallen van de Heere.
36Maar die tegen Mij zondigt, doet zijn ziel geweld aan; allen, die Mij haten, hebben de dood lief.
=Het feestmaal der Wijsheid
#9
1De opperste Wijsheid heeft Haar huis gebouwd; Zij heeft Haar zeven pilaren gehouwen.
2Zij heeft Haar slachtvee geslacht. Zij heeft Haar wijn gemengd; ook heeft Zij Haar tafel toegericht.
3Zij heeft Haar dienstmaagden uitgezonden; Zij nodigt op de tinnen van de hoogten der stad;
4Wie is onverstandig? Hij kere zich herwaarts! Tot de verstandeloze zegt Zij:
5Komt, eet van Mijn brood, en drinkt van de wijn, die Ik gemengd heb.
6Verlaat de onverstandigheden, en leeft; en treedt in de weg van het verstand.
7Wie de spotter tuchtigt, behaalt zich schande; en die de goddeloze bestraft, zijn schandvlek.
8Bestraf de spotter niet, opdat hij u niet hate; bestraf de wijze, en hij zal u liefhebben.
9Leer de wijze, zo zal hij nog wijzer worden; onderwijs de rechtvaardige, zo zal hij in leer toenemen.
10De vreze des Heeren is het beginsel der wijsheid, en de wetenschap der heiligen is verstand.
11Want door Mij zullen uw dagen vermenigvuldigen, en de jaren des levens zullen u toegedaan worden.
12Indien gij wijs zijt, gij zijt wijs voor uzelf; en zijt gij een spotter, gij zult het alleen dragen.
13Een zotte vrouw is woelig, het onverstand zelf, en weet niet met al.
14En zij zit aan de deur van haar huis, op een stoel, op de hoge plaatsen der stad;
15Om te roepen hen, die op de weg voorbijgaan, die hun paden recht maken, zeggende:
16Wie is onverstandig? Hij kere zich herwaarts; en tot de verstandeloze zegt zij:
17De gestolen wateren zijn zoet, en het verborgen brood is liefelijk.
18Maar hij weet niet, dat aldaar doden zijn; haar genoden zijn in de diepten der hel.
=Zegen der gerechtigheid; vloek der zonde
#10
1De spreuken van Sálomo.
Een wijs zoon verblijdt de vader; maar een zot zoon is droefheid voor zijn moeder.2Schatten der goddeloosheid doen geen nut; maar de gerechtigheid redt van de dood.
3De Heere laat de ziel van de rechtvaardige niet hongeren; maar de have der goddelozen stoot Hij weg.
4Die met een bedriegelijke hand werkt, wordt arm; maar de hand der vlijtigen maakt rijk.
5Die in de zomer vergadert, is een verstandig zoon; maar die in de oogst vast slaapt, is een zoon die beschaamd maakt.
6Zegeningen zijn op het hoofd van de rechtvaardige; maar het geweld bedekt de mond der goddelozen.
7De gedachtenis van de rechtvaardige zal tot zegening zijn; maar de naam der goddelozen zal verrotten.
8Die wijs van hart is, neemt de geboden aan; maar die dwaas is van lippen, zal omgeworpen worden.
9Die in oprechtheid wandelt, wandelt zeker; maar die zijn wegen verdraait, zal bekend worden.
10Die met het oog wenkt, richt smart aan; en een dwaas van lippen zal omgeworpen worden.
11De mond van de rechtvaardige is een springader des levens; maar het geweld bedekt de mond der goddelozen.
12Haat verwekt krakelen; maar de liefde dekt alle overtredingen toe.
13Op de lippen van de verstandige wordt wijsheid gevonden; maar op de rug van de verstandeloze de roede.
14De wijzen leggen wetenschap weg; maar de mond van de dwaas is de verstoring nabij.
15Het goed van de rijke is een stad zijner sterkte; de armoede der geringen is hun verstoring.
16Het werk van de rechtvaardige is ten leven; de inkomst van de goddeloze is tot zonde.
17Het pad tot het leven is voor hem die de tucht bewaart; maar die de bestraffing verlaat, doet dwalen.
18Die de haat bedekt, is van valse lippen, en die een kwaad gerucht voortbrengt, is een zot.
19In de veelheid der woorden ontbreekt de overtreding niet; maar die zijn lippen weerhoudt, is kloek van verstand.
20De tong van de rechtvaardige is uitgelezen zilver; het hart der goddelozen is weinig waard.
21De lippen van de rechtvaardige voeden er velen; maar de dwazen sterven door gebrek aan verstand.
22De zegen des Heeren, die maakt rijk; en Hij voegt er geen smart bij.
23Het is voor de zot als spel schandelijkheid te doen; maar voor een man van verstand, wijsheid te plegen.
24De vrees van de goddeloze, die zal hem overkomen; maar de begeerte der rechtvaardigen zal God geven.
25Gelijk een wervelwind voorbijgaat, alzo is de goddeloze niet meer; maar de rechtvaardige is een eeuwige grondvest.
26Gelijk edik voor de tanden, en gelijk rook voor de ogen is, zo is de luie voor hen die hem uitzenden.
27De vreze des Heeren vermeerdert de dagen; maar de jaren der goddelozen worden verkort.
28De hoop der rechtvaardigen is blijdschap; maar de verwachting der goddelozen zal vergaan.
29De weg des Heeren is voor de oprechte sterkte; maar voor de werkers der ongerechtigheid verstoring.
30De rechtvaardige zal in eeuwigheid niet bewogen worden; maar de goddelozen zullen de aarde niet bewonen.
31De mond van de rechtvaardige brengt overvloedig wijsheid voort; maar de tong der verkeerdheden zal uitgeroeid worden.
32De lippen van de rechtvaardige weten wat welgevallig is; maar de mond der goddelozen enkel verkeerdheid.
=Geluk van de vrome; ongeluk van de boze
#11
1Een bedriegelijke weegschaal is de Heere een gruwel; maar een volkomen weegsteen is Zijn welgevallen.
2Als de hovaardigheid komt, zal de schande ook komen; maar met de ootmoedigen is wijsheid.
3De oprechtheid der oprechten leidt hen; maar de verkeerdheden der trouwelozen verstoort hen.
4Goed doet geen nut ten dage der verbolgenheid; maar de gerechtigheid redt van de dood.
5De gerechtigheid van de oprechte maakt zijn weg recht; maar de goddeloze valt door zijn goddeloosheid.
6De gerechtigheid der vromen zal hen redden; maar de trouwelozen worden gevangen in hun verkeerdheid.
7Als de goddeloze mens sterft, vergaat zijn verwachting; zelfs is de allersterkste hoop vergaan.
8De rechtvaardige wordt uit benauwdheid bevrijd; en de goddeloze komt in zijn plaats.
9De huichelaar verderft zijn naaste door de mond; maar door wetenschap worden de rechtvaardigen bevrijd.
10Een stad springt op van vreugde over het welvaren der rechtvaardigen; en als de goddelozen vergaan, is er gejuich.
11Door de zegen der oprechten wordt een stad verheven; maar door de mond der goddelozen wordt zij verbroken.
12Die verstandeloos is, veracht zijn naaste; maar een man van groot verstand zwijgt stil.
13Die als een kwaadspreker wandelt, openbaart het heimelijke; maar die getrouw is van geest, bedekt de zaak.
14Als er geen wijze raadslagen zijn, vervalt het volk; maar het behoud is in de veelheid der raadslieden.
15Als iemand voor een vreemde borg geworden is, hij zal zeker verbroken worden; maar wie hen haat, die in de hand klappen, is zeker.
16Een aangename vrouw houdt de eer vast, gelijk de geweldigen de rijkdom vasthouden.
17Een goedertieren mens doet zijn ziel wel; maar die wreed is, beroert zijn vlees.
18De goddeloze doet een vals werk; maar voor hem, die gerechtigheid zaait, is trouw loon.
19Alzo is de gerechtigheid ten leven, gelijk die het kwade najaagt, naar zijn dood jaagt.
20De verkeerden van hart zijn de Heere een gruwel; maar de oprechten van weg zijn Zijn welgevallen.
21Hand aan hand zal de boze niet onschuldig zijn; maar het zaad der rechtvaardigen zal ontkomen.
22Een schone vrouw, die van rede afwijkt, is een gouden ring in een varkenssnuit
23De begeerte der rechtvaardigen is alleen het goede; maar de verwachting der goddelozen is verbolgenheid.
24Er is een, die uitstrooit, wie nog meer toegedaan wordt; en een, die meer inhoudt dan recht is, maar het is tot gebrek.
25De zegenende ziel zal vet gemaakt worden; en die bevochtigt, zal ook zelf een vroege regen worden.
26Wie koren inhoudt, dien vloekt het volk; maar zegening zal zijn over het hoofd van de verkoper.
27Wie naar het goede vroeg zoekt, zoekt welgevalligheid; maar wie het kwade najaagt, die zal het overkomen.
28Wie op zijn rijkdom vertrouwt, die zal vallen; maar de rechtvaardigen zullen groenen als loof.
29Wie zijn huis beroert, zal wind erven; en de dwaas zal een knecht zijn van hem, die wijs van hart is.
30De vrucht van de rechtvaardige is een boom des levens; en wie zielen vangt, is wijs.
31Ziet, de rechtvaardige wordt vergolden op de aarde, hoeveel te meer de goddeloze en zondaar!
=Het gedrag van de wijze en de dwaas
#12
1Wie de tucht liefheeft, die heeft de wetenschap lief; maar wie de bestraffing haat, is onvernuftig.
2De goede zal een welgevallen trekken van de Heere; maar een man van schandelijke verdichtselen zal Hij verdoemen.
3De mens zal niet bevestigd worden door goddeloosheid; maar de wortel der rechtvaardigen zal niet bewogen worden.
4Een kloeke vrouw is een kroon van haar heer; maar die beschaamd maakt, is als verrotting in zijn beenderen.
5De gedachten der rechtvaardigen zijn recht; de raadslagen der goddelozen zijn bedrog.
6De woorden der goddelozen zijn om op bloed te loeren; maar de mond der oprechten zal ze redden.
7De goddelozen worden omgekeerd, dat zij niet meer zijn; maar het huis der rechtvaardigen zal bestaan.
8Een ieder zal geprezen worden, naardat zijn verstandigheid is; maar die verkeerd van hart is, zal tot verachting wezen.
9Beter is, die zich gering acht, en een knecht heeft, dan die zichzelf eert, en broodsgebrek heeft.
10De rechtvaardige kent het leven van zijn beest; maar de barmhartigheden der goddelozen zijn wreed.
11Die zijn land bouwt, zal met brood verzadigd worden; maar die ijdele mensen volgt, is verstandeloos.
12De goddeloze begeert het net der bozen; maar de wortel der rechtvaardigen zal uitgeven.
13In de overtreding der lippen is de strik van de boze; maar de rechtvaardige zal uit de benauwdheid uitkomen.
14Een ieder wordt van de vrucht van de mond met goed verzadigd; en de vergelding van des mensen handen zal hij tot zich terugbrengen.
15De weg van de dwaas is recht in zijn ogen; maar die naar raad hoort, is wijs.
16De toorn van de dwaas wordt terstond bekend; maar die kloekzinnig is, bedekt de schande.
17Die waarheid voortbrengt, maakt gerechtigheid bekend; maar een getuige der valsheden, bedrog.
18Daar is een, die woorden als steken van een zwaard onbedachtzaam uitspreekt; maar de tong der wijzen is medicijn.
19Een waarachtige lip zal bevestigd worden in eeuwigheid; maar een valse tong is maar voor een ogenblik.
20Bedrog is in het hart van hen, die kwaad smeden; maar zij die vrede raden, hebben blijdschap.
21De rechtvaardigen zal geen leed wedervaren; maar de goddelozen zullen met kwaad vervuld worden.
22Valse lippen zijn de Heere een gruwel; maar die getrouw handelen, zijn Zijn welgevallen.
23Een kloekzinnig mens bedekt de wetenschap; maar het hart der zotten roept dwaasheid uit.
24De hand der vlijtigen zal heersen; maar de bedriegers zullen onder schatting wezen.
25Bekommernis in het hart des mensen buigt het neer; maar een goed woord verblijdt het.
26De rechtvaardige is voortreffelijker dan zijn naaste; maar de weg der goddelozen doet hen dwalen.
27Een bedrieger zal de vangst van zijn jacht niet braden; maar het kostbaar goed van de mens is voor de vlijtige.
28In het pad der gerechtigheid is het leven; en in de weg van haar voetpad is de dood niet.
#13
1Een wijs zoon hoort de tucht van de vader; maar een spotter hoort de bestraffing niet.
2Een ieder zal van de vrucht van de mond het goede eten; maar de ziel der trouwelozen het geweld.
3Die zijn mond bewaart, behoudt zijn ziel; maar voor hem is verstoring, die zijn lippen wijd opendoet.
4De ziel van de luiaard is begerig, doch er is niets; maar de ziel der vlijtigen zal vet gemaakt worden.
5De rechtvaardige haat leugentaal; maar de goddeloze maakt zich stinkende, en doet zich schaamte aan.
6De gerechtigheid bewaart de oprechte van weg; maar de goddeloosheid zal de zondaar omkeren.
7Er is een, die zichzelf rijk maakt, en niet met al heeft, en een, die zichzelf arm maakt, en veel goed heeft.
8De losprijs van ieders ziel is zijn rijkdom; maar de arme hoort het schelden niet.
9Het licht der rechtvaardigen zal zich verblijden; maar de lamp der goddelozen zal uitgeblust worden.
10Door hovaardigheid maakt men niet dan gekijf; maar bij hen die zich laten raden is wijsheid.
11Goed, door ijdelheid gekomen, zal verminderd worden; maar die met de hand vergadert, zal het vermeerderen.
12De uitgestelde hoop krenkt het hart; maar de begeerte, die komt, is een boom des levens.
13Die het woord veracht, die zal verdorven worden; maar wie het gebod vreest, dien zal vergolden worden.
14De leer van de wijze is een springader des levens, om af te wijken van de strikken des doods.
15Goed verstand geeft aangenaamheid; maar de weg der trouwelozen is streng.
16Al wie kloekzinnig is, handelt met wetenschap; maar een zot spreidt dwaasheid uit.
17Een goddeloze bode zal in het kwaad vallen; maar een trouw gezant is medicijn.
18Armoede en schande is voor hem, die de tucht verwerpt; maar die de bestraffing waarneemt, zal geëerd worden.
19De begeerte, die vervuld wordt, is zoet voor de ziel; maar het is de zotten een gruwel van het kwade af te wijken.
20Die met de wijzen omgaat, zal wijs worden; maar die de metgezel der zotten is, zal verbroken worden.
21Het kwaad zal de zondaars vervolgen; maar de rechtvaardige zal men goed vergelden.
22De goede zal de kinderen van zijn kinderen doen erven; maar het vermogen van de zondaar is voor de rechtvaardige weggelegd.
23Het ploegen der armen geeft veelheid van spijs; maar daar is een, die verteerd wordt door gebrek aan oordeel.
24Die zijn roede inhoudt, haat zijn zoon; maar die hem liefheeft, zoekt hem vroeg met tuchtiging.
25De rechtvaardige eet tot verzadiging van zijn ziel toe; maar de buik der goddelozen zal gebrek hebben.
=De wijsheid in het menselijk leven
#14
1Elke wijze vrouw bouwt haar huis; maar die zeer dwaas is, breekt het af met haar handen.
2Die in zijn oprechtheid wandelt, vreest de Heere; maar die afwijkt in zijn wegen, veracht Hem.
3In de mond van de dwaas is een roede van hoogmoed; maar de lippen der wijzen bewaren hen.
4Als er geen ossen zijn, zo is de krib rein; maar door de kracht van de os zijn de inkomsten veel.
5Een waarachtig getuige zal niet liegen; maar een vals getuige blaast leugens.
6De spotter zoekt wijsheid, en er is geen; maar de wetenschap is voor de verstandige licht.
7Ga weg van de tegenwoordigheid van een zot man; want gij zoudt bij hem geen lippen der wetenschap merken.
8De wijsheid van de kloekzinnige is zijn weg te verstaan; maar dwaasheid der zotten is bedriegerij.
9Elke dwaas zal de schuld verbloemen; maar onder de oprechten is goedwilligheid.
10Het hart kent zijn eigen bittere droefheid; en een vreemde zal zich met zijn blijdschap niet vermengen.
11Het huis der goddelozen zal verdelgd worden; maar de tent der oprechten zal bloeien.
12Er is een weg, die iemand recht schijnt; maar het laatste van die zijn wegen des doods.
13Het hart zal ook in het lachen smart hebben; en het laatste van die blijdschap is droefheid.
14Die afkerig van hart is, zal van zijn wegen verzadigd worden; maar een goed man van zichzelf.
15De onverstandige gelooft elk woord; maar de kloekzinnige merkt op zijn gang.
16De wijze vreest, en wijkt van het kwade; maar de zot is oplopend toornig en zorgeloos.
17Die haastig is tot toorn, zal dwaasheid doen; en een man van schandelijke verdichtselen zal gehaat worden.
18De onverstandigen erven dwaasheid; maar de kloekzinnigen zullen zich met wetenschap kronen.
19De kwaden buigen voor het aangezicht van de goede neer, en de goddelozen voor de poorten van de rechtvaardige.
20De arme wordt zelfs door zijn vriend gehaat; maar de liefhebbers van de rijke zijn vele.
21Die zijn naaste veracht, zondigt; maar die zich over de nederigen ontfermt, die is welgelukzalig.
22Dwalen zij niet, die kwaad stichten? Maar weldadigheid en trouw is voor hen, die goed stichten.
23In alle smartelijke arbeid is gewin; maar het woord der lippen strekt alleen tot gebrek.
24De kroon der wijzen is hun rijkdom; de dwaasheid der zotten is dwaasheid.
25Een waarachtig getuige redt de zielen; maar die leugens blaast, is een bedrieger.
26In de vreze des Heeren is een sterk vertrouwen, en Hij zal Zijn kinderen een Toevlucht wezen.
27De vreze des Heeren is een springader des levens, om af te wijken van de strikken des doods.
28In de menigte des volks is de heerlijkheid van de koning; maar in gebrek aan volk is de verstoring van een vorst.
29De lankmoedige is groot van verstand; maar die haastig is van gemoed, verheft de dwaasheid.
30Een gezond hart is het leven voor het vlees; maar nijd is verrotting der beenderen.
31Die de arme verdrukt, smaadt diens Maker; maar die zich over de nooddruftige ontfermt, eert Hem.
32De goddeloze zal heengedreven worden in zijn kwaad; maar de rechtvaardige betrouwt zelfs in zijn dood.
33Wijsheid rust in het hart van de verstandige; maar wat in het binnenste der zotten is, wordt bekend.
34Gerechtigheid verhoogt een volk, maar de zonde is een schandvlek der natiën.
35Het welbehagen des konings is over een verstandige knecht; maar zijn verbolgenheid zal zijn over hem, die beschaamd maakt.
=De vrucht der wijsheid en der ongerechtigheid
#15
1Een zacht antwoord keert de grimmigheid af; maar een smartend woord doet de toorn oprijzen.
2De tong der wijzen maakt de wetenschap goed; maar de mond der zotten stort overvloedig dwaasheid uit.
3De ogen des Heeren zijn in alle plaatsen, beschouwende de kwaden en de goeden.
4De medicijn der tong is een boom des levens; maar de verkeerdheid er in is een breuk in de geest.
5Een dwaas zal de tucht van zijn vader versmaden; maar die de bestraffing waarneemt, zal kloekzinnig handelen.
6In het huis van de rechtvaardige is een grote schat; maar in de inkomst van de goddeloze is beroering.
7De lippen der wijzen zullen de wetenschap uitstrooien; maar het hart der zotten niet alzo.
8Het offer der goddelozen is de Heere een gruwel; maar het gebed der oprechten is Zijn welgevallen.
9De weg der goddelozen is de Heere een gruwel; maar hem, die de gerechtigheid najaagt, zal Hij liefhebben.
10De tucht is onaangenaam voor hem die het pad verlaat; en die de bestraffing haat, zal sterven.
11De hel en het verderf zijn voor de Heere; hoeveel te meer de harten van de mensenkinderen?
12De spotter zal niet liefhebben, die hem bestraft; hij zal niet gaan tot de wijzen.
13Een vrolijk hart zal het aangezicht blijde maken; maar door de smart des harten wordt de geest verslagen.
14Een verstandig hart zal de wetenschap opzoeken; maar de mond der zotten zal met dwaasheid gevoed worden.
15Al de dagen van de bedrukte zijn kwaad; maar een vrolijk hart is een gedurige maaltijd.
16Beter is weinig met de vreze des Heeren, dan een grote schat, en onrust daarbij.
17Beter is een gerecht van groen moes, waar ook liefde is, dan een gemeste os, en haat daarbij.
18Een grimmig man zal gekijf verwekken; maar de lankmoedige zal de twist stillen.
19De weg van de luiaard is als een doornheg; maar het pad der oprechten is welgebaand.
20Een wijs zoon zal de vader verblijden; maar een zot mens veracht zijn moeder.
21De dwaasheid is voor de verstandeloze blijdschap; maar een man van verstand zal recht wandelen.
22De gedachten worden vernietigd, als er geen raad is; maar door veelheid der raadslieden zal elkeen bestaan.
23Een man heeft blijdschap in het antwoord van zijn mond; en hoe goed is een woord op zijn tijd!
24De weg des levens is voor de verstandige naar boven; opdat hij afwijke van de hel, beneden.
25Het huis van de hovaardigen zal de Heere afrukken; maar de grenspaal der weduwe zal Hij vastzetten.
26De gedachten van de boze zijn de Heere een gruwel; maar van de reinen zijn liefelijke redenen.
27Die gierigheid pleegt, beroert zijn huis; maar die geschenken haat, zal leven.
28Het hart van de rechtvaardige bedenkt zich, om te antwoorden; maar de mond der goddelozen zal overvloedig kwade dingen uitstorten.
29De Heere is ver van de goddelozen; maar het gebed der rechtvaardigen zal Hij verhoren.
30Het licht der ogen verblijdt het hart; een goed gerucht maakt het gebeente vet.
31Het oor, dat de bestraffing des levens hoort, zal in het midden der wijzen vernachten.
32Die de tucht verwerpt, die versmaadt zijn ziel; maar die de bestraffing hoort, krijgt verstand.
33De vreze des Heeren is de tucht der wijsheid; en de nederigheid gaat voor de eer.
=God ziet, wat de mens doet
#16
1De mens heeft beraadslagingen des harten; maar het antwoord der tong is van de Heere.
2Alle wegen van de man zijn zuiver in zijn ogen; maar de Heere weegt de geesten.
3Wentel uw werken op de Heere, en uw gedachten zullen bevestigd worden.
4De Heere heeft alles gewrocht om Zijns Zelfs wil; ja, ook de goddeloze tot de dag des kwaads.
5Al wie hoog is van hart, is de Heere een gruwel; hand aan hand, zal hij niet onschuldig zijn.
6Door goedertierenheid en trouw wordt de misdaad verzoend; en door de vreze des Heeren wijkt men af van het kwade.
7Als iemands wegen de Heere behagen, zo zal Hij ook zijn vijanden met hem bevredigen.
8Beter is een weinig met gerechtigheid, dan de veelheid der inkomsten zonder recht.
9Het hart des mensen overdenkt zijn weg; maar de Heere bestuurt zijn gang.
10Waarzegging is op de lippen van de koning; zijn mond zal niet overtreden in het gericht.
11Een rechte waag en weegschaal zijn van de Heere; alle weegstenen van de zak zijn Zijn werk.
12Het is voor de koningen gruwel goddeloosheid te doen; want door gerechtigheid wordt de troon bevestigd.
13De lippen der gerechtigheid zijn het welgevallen der koningen; en elkeen van hen zal liefhebben hem, die rechte dingen spreekt.
14De grimmigheid van de koning is als de boden des doods; maar een wijs man zal die verzoenen.
15In het licht van het aangezicht des konings is leven; en zijn welgevallen is als een wolk van de spade regen.
16Hoeveel beter is het wijsheid te verkrijgen, dan uitgegraven goud, en uitnemender, verstand te verkrijgen, dan zilver!
17De baan der oprechten is van het kwaad af te wijken; hij behoedt zijn ziel, die zijn weg bewaart.
18Hovaardigheid is vóór de verbreking, en hoogheid van geest vóór de val.
19Het is beter nederig van geest te zijn met de zachtmoedigen, dan roof te delen met de hovaardigen.
20Die op het woord verstandig let, zal het goede vinden; en die op de Heere vertrouwt, is welgelukzalig.
21De wijze van hart zal verstandig genoemd worden; en de zoetheid der lippen zal de lering vermeerderen.
22Het verstand van hen, die het bezitten, is een springader des levens; maar de tucht der dwazen is dwaasheid.
23Het hart van een wijze maakt zijn mond verstandig, en zal op zijn lippen de lering vermeerderen.
24Liefelijke redenen zijn een honingraat, zoet voor de ziel, en medicijn voor het gebeente.
25Er is een weg, die iemand recht schijnt; maar het laatste van die zijn wegen des doods.
26De ziel van de arbeidzame arbeidt voor zichzelf; want zijn mond buigt zich voor hem.
27Een Belialsman graaft kwaad; en op zijn lippen is als brandend vuur.
28Een verkeerd man zal krakeel inwerpen; en een oorblazer scheidt de voornaamste vriend.
29Een man van geweld verlokt zijn naaste, en hij leidt hem in een weg, die niet goed is.
30Hij sluit zijn ogen, om verkeerdheden te bedenken; op zijn lippen bijtende, volbrengt hij het kwaad.
31De grijsheid is een sierlijke kroon; zij wordt op de weg der gerechtigheid gevonden.
32De lankmoedige is beter dan de sterke; en die heerst over zijn geest, dan die een stad inneemt.
33Het lot wordt in de schoot geworpen; maar het gehele beleid daarvan is van de Heere.
=Wijsheid in spreken en zwijgen
#17
1Een droge bete, en rust daarbij, is beter, dan een huis vol van geslachte beesten met twist.
2Een verstandige knecht zal heersen over een zoon, die beschaamd maakt, en in het midden van de broeders zal hij in de erfenis delen.
3De smeltkroes is voor het zilver, en de oven voor het goud; maar de Heere proeft de harten.
4De boosdoener merkt op de ongerechtige lip; een leugenaar neigt het oor tot de verkeerde tong.
5Die de arme bespot, smaadt diens Maker; die zich verblijdt in het verderf, zal niet onschuldig zijn.
6De kroon der ouden zijn de kindskinderen, en het sieraad van de kinderen zijn hun vaderen.
7Een voortreffelijke lip past een dwaas niet, veel minder een prins een leugenachtige lip.
8Het geschenk is in de ogen van zijn heer een aangenaam gesteente; waarheen het zich zal wenden, zal het wel gedijen.
9Die de overtreding toedekt, zoekt liefde; maar die de zaak weer ophaalt, scheidt de voornaamste vriend.
10De bestraffing gaat dieper in de verstandige, dan de zot honderdmaal te slaan.
11Voorzeker, de weerspannige zoekt het kwaad; maar een wrede bode zal tegen hem gezonden worden.
12Dat een beer, die van jongen beroofd is, een man tegemoet kome, maar niet een zot in zijn dwaasheid.
13Die kwaad voor goed vergeldt, het kwaad zal van zijn huis niet wijken.
14Het begin van het krakeel is gelijk een, die het water opening geeft; daarom verlaat de twist, eer hij zich uitbreidt.
15Wie de goddeloze rechtvaardigt, en de rechtvaardige veroordeelt, zijn de Heere een gruwel, ja, die beiden.
16Waarom toch zou in de hand van de zot het koopgeld zijn, om wijsheid te kopen, daar hij toch geen verstand heeft?
17Een vriend heeft te allen tijde lief; en een broeder wordt in de benauwdheid geboren.
18Een verstandeloos mens klapt in de hand, zich borg stellende bij zijn naaste.
19Die het gekijf liefheeft, heeft de overtreding lief; die zijn deur verhoogt, zoekt verbreking.
20Wie verdraaid is van hart, zal het goede niet vinden; en die verkeerd is met zijn tong, zal in het kwaad vallen.
21Wie een zot genereert, het zal hem tot droefheid zijn; en de vader van de dwaas zal zich niet verblijden.
22Een blij hart zal een medicijn goed maken; maar een verslagen geest zal het gebeente verdrogen.
23De goddeloze zal het geschenk uit de schoot nemen, om de paden van het recht te buigen.
24In het aangezicht van de verstandige is wijsheid; maar de ogen van de zot zijn in het einde der aarde.
25Een zotte zoon is een verdriet voor zijn vader, en bittere droefheid voor haar, die hem gebaard heeft.
26Het is niet goed, de rechtvaardige ook te doen boeten, dat de prinsen iemand slaan zouden om hetgeen recht is.
27Wie wetenschap weet, houdt zijn woorden in; en een man van verstand is kostbaar van geest.
28Een dwaas zelfs, die zwijgt, zal wijs geacht worden, en die zijn lippen toesluit, verstandig.
=Vriendschap en goedheid
#18
1Die zich afzondert, staat naar wat begeerlijks; hij vermengt zich in alle bestendige wijsheid.
2De zot heeft geen lust in verstandigheid, maar daarin, dat zijn hart zich openbaart.
3Als de goddeloze komt, komt ook de verachting en met schande versmaadheid.
4De woorden van de mond van een man zijn diepe wateren; en de springader der wijsheid is een zich uitstortende beek.
5Het is niet goed, het aangezicht van de goddeloze aan te nemen, om de rechtvaardige in het gericht te buigen.
6De lippen van de zot komen in twist, en zijn mond roept om slagen.
7De mond van de zot is voor hemzelf een verstoring, en zijn lippen een strik voor zijn ziel.
8De woorden van de oorblazer zijn als van hen, die geslagen zijn, en die dalen in het binnenste van de buik.
9Ook die zich slap aanstelt in zijn werk, die is een broeder van een doorbrenger.
10De Naam des Heeren is een Sterke Toren; de rechtvaardige zal daarheen lopen, en in een Hoog Vertrek gesteld worden.
11Het goed van de rijke is de stad zijner sterkte, en als een verheven muur in zijn inbeelding.
12Vóór de verbreking zal het hart des mensen zich verheffen; en de nederigheid gaat vóór de eer.
13Die antwoord geeft, eer hij zal gehoord hebben, dat is hem dwaasheid en schande.
14De geest van een man zal zijn krankheid ondersteunen; maar een verslagen geest, wie zal die opheffen?
15Het hart van de verstandige verkrijgt wetenschap, en het oor der wijzen zoekt wetenschap.
16De gift des mensen maakt hem ruimte, en zij geleidt hem voor het aangezicht der groten.
17Die de eerste is in zijn twistzaak, schijnt rechtvaardig te zijn; maar zijn naaste komt, en hij onderzoekt hem.
18Het lot doet de geschillen ophouden, en maakt scheiding tussen machtigen.
19Een broeder is weerspanniger dan een sterke stad; en de geschillen zijn als een grendel van een paleis.
20Van de vrucht van ieders mond zal zijn buik verzadigd worden; hij zal verzadigd worden van de inkomst van zijn lippen.
21Dood en leven zijn in het geweld der tong; en een ieder, die ze liefheeft, zal haar vrucht eten.
22Die een vrouw gevonden heeft, heeft een goede zaak gevonden, en hij heeft welgevallen getrokken van de Heere.
23De arme spreekt smekingen; maar de rijke antwoordt harde dingen.
24Een man, die vrienden heeft, heeft zich vriendelijk te houden; want er is een liefhebber, die meer aankleeft dan een broeder.
=Verantwoordelijkheid van de mens
#19
1De arme, in zijn oprechtheid wandelende, is beter dan de verkeerde van lippen, en die een zot is.
2Ook is de ziel zonder wetenschap niet goed; en die met de voeten haastig is, zondigt.
3De dwaasheid van de mens zal zijn weg verdraaien; en zijn hart zal zich tegen de Heere vergrammen.
4Het goed brengt veel vrienden toe; maar de arme wordt van zijn vriend gescheiden.
5Een vals getuige zal niet onschuldig zijn; en die leugens blaast, zal niet ontkomen.
6Velen smeken het aangezicht van de prins; en een ieder is een vriend voor hem, die giften geeft.
7Al de broeders van de arme haten hem; hoeveel te meer gaan zijn vrienden verre van hem! Hij loopt hen na met woorden die niet zijn.
8Die verstand verkrijgt, heeft zijn ziel lief; hij neemt de verstandigheid waar, om het goede te vinden.
9Een vals getuige zal niet onschuldig zijn; en die leugens blaast, zal vergaan.
10De weelde staat een zot niet goed; hoeveel te minder een knecht te heersen over vorsten!
11Het verstand van de mens vertraagt zijn toorn; en zijn sieraad is de overtreding voorbij te gaan.
12De gramschap van de koning is als het brullen van een jonge leeuw; maar zijn welgevallen is als dauw op het kruid.
13Een zotte zoon is voor zijn vader grote ellende; en het gekijf van een vrouw als een gestadig druipen.
14Huis en goed is een erve van de vaderen; maar een verstandige vrouw is van de Heere.
15Luiheid doet in diepe slaap vallen; en een bedriegelijke ziel zal hongeren.
16Die het gebod bewaart, bewaart zijn ziel; die zijn wegen veracht, zal sterven.
17Die zich over de arme ontfermt, leent de Heere, en Hij zal hem zijn weldaad vergelden.
18Tuchtig uw zoon, als er nog hoop is; maar verhef uw ziel niet, om hem te doden.
19Die groot is van grimmigheid, zal straf dragen; want zo gij hem uitredt, zo zult gij nog moeten voortvaren.
20Hoor raad, en ontvang tucht, opdat gij in uw laatste wijs zijt.
21In het hart van de man zijn veel gedachten; maar de raad des Heeren, die zal bestaan.
22De wens des mensen is zijn weldadigheid; maar de arme is beter dan een leugenachtig man.
23De vreze des Heeren is ten leven; want men zal verzadigd zijnde vernachten; met het kwaad zal men niet bezocht worden.
24Een luiaard verbergt de hand in de boezem, en hij zal ze niet weer aan zijn mond brengen.
25Sla de spotter, zo zal de onverstandige kloekzinnig worden; en bestraf de verstandige, hij zal wetenschap begrijpen.
26Wie de vader verwoest, of de moeder verjaagt, is een zoon, die beschaamd maakt, en schande aandoet.
27Laat af, mijn zoon, horende de tucht, af te dwalen van de redenen der wetenschap.
28Een Belialsgetuige bespot het recht; en de mond der goddelozen slokt de ongerechtigheid in.
29Gerichten zijn voor de spotters bereid, en slagen voor de rug der zotten.
=Eerlijkheid en waarheid
#20
1De wijn is een spotter, de sterke drank is woelig; al wie daarin dwaalt, zal niet wijs zijn.
2De schrik des konings is als het brullen van een jonge leeuw; die zich tegen hem vergramt, zondigt tegen zijn ziel.
3Het is een eer voor een man, van twist af te blijven; maar ieder dwaas zal er zich in mengen.
4Om de winter zal de luiaard niet ploegen; daarom zal hij bedelen in de oogst, maar er zal niet zijn.
5De raad in het hart van een man is als diepe wateren; maar een man van verstand zal die er uit ophalen.
6Elk van de menigte der mensen roept zijn weldadigheid uit; maar wie zal een recht trouwe man vinden?
7De rechtvaardige wandelt steeds in zijn oprechtheid; welgelukzalig zijn zijn kinderen na hem.
8Een koning, zittende op de troon van het gericht, verstrooit alle kwaad met zijn ogen.
9Wie kan zeggen: Ik heb mijn hart gezuiverd, ik ben rein van mijn zonde?
10Tweeërlei weegsteen, tweeërlei efa is de Heere een gruwel, ja die beide.
11Een jongen zal ook door zijn handelingen zich bekend maken, of zijn werk zuiver, en of het recht zal wezen.
12Een horend oor, en een ziend oog heeft de Heere gemaakt, ja, die beide.
13Heb de slaap niet lief, opdat gij niet arm wordt; open uw ogen, verzadig u met brood.
14Het is kwaad, het is kwaad! zal de koper zeggen; maar als hij weggegaan is, dan zal hij zich beroemen.
15Goud is er, en menigte van robijnen; maar de lippen der wetenschap zijn een kostbaar kleinood.
16Als iemand voor een vreemde borg geworden is, neem zijn kleed; en neem hem te pand voor de onbekenden.
17Het brood der leugen is de mens zoet; maar daarna zal zijn mond vol van zandsteentjes worden.
18Elke gedachte wordt door raad bevestigd, daarom voer oorlog met wijze raadslagen.
19Die als een kwaadspreker wandelt, openbaart het heimelijke; vermeng u dan niet met hem, die met zijn lippen verlokt.
20Wie zijn vader of zijn moeder vloekt, diens lamp zal uitgeblust worden in zwarte duisternis.
21Als een erfenis in het eerste verhaast wordt, zo zal haar laatste niet gezegend worden.
22Zeg niet: Ik zal het kwaad vergelden; wacht op de Heere, en Hij zal u verlossen.
23Tweeërlei weegsteen is de Heere een gruwel, en de bedriegelijke weegschaal is niet goed.
24De treden van de man zijn van de Heere; hoe zou dan een mens zijn weg verstaan?
25Het is een strik voor de mens, dat hij het heilige verslindt, en na gedane geloften, onderzoek te doen.
26Een wijs koning verstrooit de goddelozen, en hij brengt het rad over hen.
27De ziel des mensen is een lamp des Heeren, doorzoekende al de binnenkamers van de buik.
28Weldadigheid en waarheid bewaren de koning; en door weldadigheid ondersteunt hij zijn troon.
29Het sieraad der jongelingen is hun kracht, en de heerlijkheid der ouden is de grijsheid.
30Gezwellen der wonde zijn in de boze een zuivering, alsook de slagen van het binnenste van de buik.
=Levensleiding
#21
1Het hart des konings is in de hand des Heeren als waterbeken. Hij neigt het tot al wat Hij wil.
2Elke weg des mensen is recht in zijn ogen; maar de Heere weegt de harten.
3Gerechtigheid en recht te doen is bij de Heere uitgelezener dan offer.
4Hoogheid der ogen, en trotsheid des harten, en het ploegen der goddelozen, zijn zonde.
5De gedachten van de vlijtige zijn alleen tot gewin; maar van een ieder, die haastig is, alleen tot gebrek.
6Te arbeiden om schatten met een valse tong, is een voortgedreven ijdelheid voor hen, die de dood zoeken.
7De verwoesting der goddelozen zal hen doorsnijden, omdat zij weigeren recht te doen.
8De weg des mensen is gans verkeerd en vreemd; maar het werk van de zuivere is recht.
9Het is beter te wonen op een hoek van het dak, dan met een kijfachtige vrouw, en dat in een huis van gezelschap.
10De ziel van de goddeloze begeert het kwaad; zijn naaste krijgt geen genade in zijn ogen.
11Als men de spotter straft, wordt de onverstandige wijs; en als men de wijze onderricht, neemt hij wetenschap aan.
12De rechtvaardige let verstandig op het huis van de goddeloze, als God de goddelozen in het kwaad stort.
13Die zijn oor stopt voor het geschrei van de arme, die zal ook roepen, en niet verhoord worden.
14Een gift in het verborgene houdt de toorn onder, en een geschenk in de schoot de sterke grimmigheid.
15Het is de rechtvaardige een blijdschap recht te doen; maar voor de werkers der ongerechtigheid is het verschrikking.
16Een mens, die van de weg des verstands afdwaalt, zal in de gemeente der doden rusten.
17Die blijdschap liefheeft, die zal gebrek lijden; die wijn en olie liefheeft, zal niet rijk worden.
18De goddeloze is een losprijs voor de rechtvaardigen, en de trouweloze voor de oprechten.
19Het is beter te wonen in een woest land, dan bij een zeer kijfachtige en toornige vrouw.
20In de woning van de wijze is een gewenste schat, en olie; maar een zot mens verslindt zulks.
21Die rechtvaardigheid en weldadigheid najaagt, zal het leven, rechtvaardigheid en eer vinden.
22De wijze beklimt de stad der geweldigen, en werpt de sterkte van hun vertrouwen neer.
23Die zijn mond en zijn tong bewaart, bewaart zijn ziel van benauwdheden.
24Die een hovaardig pocher is, zijn naam is spotter; hij gaat met hovaardige verbolgenheid te werk.
25De begeerte van de luiaard zal hem doden, want zijn handen weigeren te werken.
26De ganse dag begeert hij begeerlijke dingen; maar de rechtvaardige zal geven, en niet inhouden.
27Het offer der goddelozen is een gruwel; hoeveel te meer, als zij het met een schandelijk voornemen brengen!
28Een leugenachtig getuige zal vergaan; en een man, die hoort, zal spreken tot overwinning.
29Een goddeloos man stijft zich in zijn aangezicht; maar de oprechte, die maakt zijn weg vast.
30Er is geen wijsheid, en er is geen verstand, en er is geen raad tegen de Heere.
31Het paard wordt bereid tegen de dag van de strijd; maar de overwinning is des Heeren.
=Zedelessen
#22
1De naam is uitgelezener dan grote rijkdom, de goede gunst dan zilver en dan goud.
2Rijken en armen ontmoeten elkander; de Heere heeft hen allen gemaakt.
3Een kloekzinnig mens ziet het kwaad, en verbergt zich; maar de onverstandigen gaan voort, en worden gestraft.
4Het loon der nederigheid, met de vreze des Heeren, is rijkdom, en eer, en leven.
5Doornen en strikken zijn in de weg van de verkeerde; die zijn ziel bewaart, zal zich verre van die maken.
6Leer de jongen de eerste beginselen naar de eis van zijn weg; als hij ook oud zal geworden zijn, zal hij daarvan niet afwijken.
7De rijke heerst over de armen; en die ontleent, is de knecht van de lener.
8Die onrecht zaait, zal moeite maaien; en de roede van zijn verbolgenheid zal een einde nemen.
9Die goed van oog is, die zal gezegend worden; want hij heeft van zijn brood aan de armen gegeven.
10Drijf de spotter uit, en het gekijf zal weggaan, en het geschil met de schande zal ophouden.
11Die de reinheid des harten liefheeft, wiens lippen aangenaam zijn, diens vriend is de koning.
12De ogen des Heeren bewaren de wetenschap; maar de zaken van de trouweloze zal Hij omkeren.
13De luiaard zegt: Er is een leeuw buiten; ik mocht op het midden der straten gedood worden!
14De mond der vreemde vrouwen is een diepe gracht; op wie de Heere vergramd is, zal daarin vallen.
15De dwaasheid is in het hart van de jongen gebonden; de roede der tucht zal ze ver van hem wegdoen.
16Die de arme verdrukt, om het zijne te vermeerderen, en de rijke geeft, komt zeker tot gebrek.
17Neig uw oor, en hoor de woorden der wijzen, en stel uw hart tot mijn wetenschap;
18Want het is liefelijk, als gij die in uw binnenste bewaart; zij zullen samen op uw lippen gepast worden.
19Opdat uw vertrouwen op de Heere zij, maak ik u die heden bekend; gij ook maak ze bekend.
20Heb ik u niet heerlijke dingen geschreven van allerlei raad en wetenschap?
21Om u bekend te maken de zekerheid van de redenen der waarheid; opdat gij redenen der waarheid antwoorden moogt aan hen, die u zenden.
22Beroof de arme niet, omdat hij arm is; en verbrijzel de ellendige niet in de poort.
23Want de Heere zal hun twistzaak twisten, en Hij zal hun, die hen beroven, de ziel roven.
24Vergezelschap u niet met een gramstorige, en ga niet om met een zeer grimmig man;
25Opdat gij zijn paden niet leert, en een strik over uw ziel haalt.
26Wees niet onder hen, die in de hand klappen, onder hen, die voor schulden borg zijn.
27Zo gij niet hadt om te betalen, waarom zou men uw bed van onder u wegnemen?
28Zet de oude paden niet terug, die uw vaderen gemaakt hebben.
29Hebt gij een man gezien, die vaardig in zijn werk is? Hij zal voor het aangezicht der koningen gesteld worden; voor het aangezicht der ongeachte lieden zal hij niet gesteld worden.
=Levenswijsheid en vroomheid
#23
1Als gij aangezeten zult zijn om met een heerser te eten, zo zult gij scherp letten op hem, die voor uw aangezicht is.
2En zet een mes op uw keel, indien gij een gulzig mens zijt;
3Laat u zijn smakelijke spijzen niet gelusten, want het is een leugenachtig brood.
4Vermoei u niet om rijk te worden; sta af van uw vernuft.
5Zult gij uw ogen laten vliegen op hetgeen niets is? Want het zal zich gewis vleugels maken gelijk een arend, die naar de hemel vliegt.
6Eet het brood niet van hem, die boos is van oog, en wees niet belust op zijn smakelijke spijzen;
7Want gelijk hij bedacht heeft in zijn ziel, alzo zal hij tot u zeggen: Eet en drinkt! maar zijn hart is niet met u;
8Uw bete, die gij gegeten hebt, zoudt gij uitspuwen; en gij zoudt uw liefelijke woorden verderven.
9Spreek niet voor het oor van een zot, want hij zou het verstand van uw woorden verachten.
10Zet de oude palen niet terug; en kom op de akkers der wezen niet;
11Want hun Verlosser is sterk; Die zal hun twistzaak tegen u twisten.
12Begeef uw hart tot de tucht, en uw oren tot de redenen der wetenschap.
13Weer de tucht van de jongen niet; als gij hem met de roede zult slaan, zal hij niet sterven.
14Gij zult hem met de roede slaan, en zijn ziel van de hel redden.
15Mijn zoon! zo uw hart wijs is, mijn hart zal blijde zijn, ja, ik.
16En mijn nieren zullen van vreugde opspringen, als uw lippen billijkheden spreken zullen.
17Uw hart zij niet nijdig over de zondaren; maar wees te allen dage in de vreze des Heeren.
18Want zeker, er is een beloning; en uw verwachting zal niet afgesneden worden.
19Hoor gij, mijn zoon! en word wijs, en richt uw hart op de weg.
20Wees niet onder de wijnzuipers, noch onder de vleesvreters;
21Want een zuiper en vraat zal arm worden; en de sluimering doet verscheurde klederen dragen.
22Hoor naar uw vader, die u gewonnen heeft; en veracht uw moeder niet, als zij oud geworden is.
23Koop de waarheid, en verkoop ze niet, alsook wijsheid, en tucht, en verstand.
24De vader van de rechtvaardige zal zich zeer verheugen; en die een wijze zoon gewint, zal zich over hem verblijden.
25Laat uw vader zich verblijden, ook uw moeder; en laat zij zich verheugen, die u gebaard heeft.
26Mijn zoon! geef mij uw hart, en laat uw ogen mijn wegen bewaren.
27Want een hoer is een diepe gracht, en een vreemde vrouw is een enge put.
28Ook loert zij als een rover; en zij vermenigvuldigt de trouwelozen onder de mensen.
29Bij wie is wee? bij wie och arme? bij wie gekijf? bij wie het geklag? bij wie wonden zonder oorzaak? bij wie de roodheid der ogen?
30Bij hen, die bij de wijn vertoeven; bij hen, die komen om gemengde drank te zoeken.
31Zie de wijn niet aan, als hij zich rood vertoont, als hij in de beker zijn kleur geeft, als hij recht omhoog stijgt;
32In zijn einde zal hij als een slang bijten, en steken als een adder.
33Uw ogen zullen naar vreemde vrouwen zien, en uw hart zal verkeerdheden spreken.
34En gij zult zijn, gelijk een, die in het hart van de zee slaapt; en gelijk een, die in het opperste van de mast slaapt.
35Men heeft mij geslagen, zult gij zeggen, ik ben niet ziek geweest; men heeft mij gebeukt, ik heb het niet gevoeld; wanneer zal ik opwaken? Ik zal hem nog meer zoeken!
=Vermaningen
#24
1Wees niet nijdig over de boze lieden, en laat het u niet gelusten, om bij hen te zijn.
2Want hun hart bedenkt verwoesting, en hun lippen spreken moeite.
3Door wijsheid wordt een huis gebouwd, en door verstandigheid bevestigd;
4En door wetenschap worden de binnenkamers vervuld met alle kostbaar en liefelijk goed.
5Een wijs man is sterk; en een man van wetenschap maakt de kracht vast.
6Want door wijze raadslagen zult gij voor u de krijg voeren, en in de veelheid der raadgevers is de overwinning.
7Alle wijsheid is voor de dwaas te hoog; hij zal in de poort zijn mond niet opendoen.
8Die denkt om kwaad te doen, die zal men een meester van schandelijke verdichtselen noemen.
9De gedachte der dwaasheid is zonde; en een spotter is de mens een gruwel.
10Vertoont gij u slap ten dage der benauwdheid, uw kracht is nauw.
11Red hen, die ten dode gegrepen zijn; want zij wankelen ter doding, zo gij u onthoudt.
12Wanneer gij zegt: Ziet, wij weten dat niet; zal Hij, Die de harten weegt, dat niet merken? En Die uw ziel gadeslaat, zal Hij het niet weten? Want Hij zal de mens vergelden naar zijn werk.
13Eet honing, mijn zoon! want hij is goed, en honingzeem is zoet voor uw gehemelte.
14Zodanig is de kennis der wijsheid voor uw ziel; als gij ze vindt, zo zal er beloning wezen, en uw verwachting zal niet afgesneden worden.
15Loer niet, o goddeloze! op de woning van de rechtvaardige; verwoest zijn legering niet.
16Want de rechtvaardige zal zevenmaal vallen, en opstaan; maar de goddelozen zullen in het kwaad neerstruikelen.
17Verblijdt u niet, als uw vijand valt; en als hij neerstruikelt, laat uw hart zich niet verheugen;
18Opdat de Heere het niet zie, en het kwaad zij in Zijn ogen en Hij Zijn toorn van hem afkere.
19Ontsteek u niet over de boosdoeners; wees niet nijdig over de goddelozen.
20Want de kwade zal geen beloning hebben, de lamp der goddelozen zal uitgeblust worden.
21Mijn zoon! vrees de Heere en de koning; vermeng u niet met hen, die naar verandering staan;
22Want hun verderf zal haastig ontstaan; en wie weet hun beider ondergang?
23Deze spreuken zijn ook van de wijzen. Het aangezicht in het gericht te kennen, is niet goed.
24Die tot de goddeloze zegt: Gij zijt rechtvaardig; die zullen de volken vervloeken, de natiën zullen hem gram zijn.
25Maar voor hen, die hem bestraffen, zal liefelijkheid zijn; en de zegen van het goed zal op hen komen.
26Men zal de lippen kussen van hem, die rechte woorden antwoordt.
27Beschik uw werk daarbuiten, en bereid het voor u op de akker, en bouw daarna uw huis.
28Wees niet zonder oorzaak getuige tegen uw naaste; want zoudt gij verleiden met uw lip?
29Zeg niet: Zoals hij mij gedaan heeft, zo zal ik hem doen; ik zal een ieder vergelden naar zijn werk.
30Ik ging voorbij de akker van een luiaard, en voorbij de wijngaard van een verstandeloos mens;
31En ziet, hij was helemaal opgeschoten met distels; zijn gedaante was met netels bedekt, en zijn stenen scheidsmuur was afgebroken.
32Toen ik dat aanschouwde, nam ik het ter harte; ik zag het, en nam onderwijzing aan;
33Een weinig slapen, een weinig sluimeren, een weinig handvouwen, al neerliggende;
34Zo zal uw armoede u overkomen als een wandelaar, en uw velerlei gebrek als een gewapend man.
=Het loon der wijsheid
#25
1Dit zijn ook spreuken van Sálomo, die de mannen van Hizkía, de koning van Juda, uitgeschreven hebben.
2Het is Gods eer een zaak te verbergen; maar de eer der koningen een zaak te doorgronden.
3Aan de hoogte des hemels, en aan de diepte der aarde, en aan het hart der koningen is geen doorgronding.
4Doe het schuim van het zilver weg, en er zal een vat voor de smelter uitkomen;
5Doe de goddeloze weg van het aangezicht van de koning, en zijn troon zal door gerechtigheid bevestigd worden.
6Praal niet voor het aangezicht van de koning, en sta niet in de plaats der groten;
7Want het is beter, dat men tot u zegge: Kom hier hoger op, dan dat men u vernedere voor het aangezicht van een prins, die uw ogen gezien hebben.
8Vaar niet haastig voort om te twisten, opdat gij misschien in het laatste daarvan niet wat doet, als uw naaste u zou mogen beschaamd hebben.
9Twist uw twistzaak met uw naaste; maar openbaar het heimelijke van een ander niet;
10Opdat hij, die het hoort, u niet smade; want uw kwaad gerucht zou niet afgekeerd worden.
11Een rede, op zijn pas gesproken, is als gouden appelen in zilveren gebeelde schalen.
12Een wijs bestraffer bij een horend oor, is een gouden oorsiersel, en een halssieraad van het fijnste goud.
13Een trouw gezant is voor hen, die hem zenden, als de koude van de sneeuw op de dag van de oogst; want hij verkwikt de ziel van zijn heer.
14Een man, die zichzelf beroemt over een valse gift, is als wolken en wind, waar geen regen bij is.
15Een overste wordt door lankmoedigheid overreed; en een zachtmoedige tong breekt het gebeente.
16Hebt gij honing gevonden, eet dat u genoeg is; opdat gij misschien daarvan niet zat wordt, en die uitspuwt.
17Spaar uw voet van het huis van uw naaste, opdat hij niet zat van u worde, en u hate.
18Een man, die tegen zijn naaste een vals getuigenis spreekt, is een hamer, en zwaard, en scherpe pijl.
19Het vertrouwen op een trouweloze, ten dage der benauwdheid, is als een gebroken tand en verstuikte voet.
20Die liederen zingt bij een treurig hart, is gelijk hij, die een kleed aflegt ten dage der koude, en als edik op salpeter.
21Indien hem, die u haat, hongert, geef hem brood te eten; en zo hij dorstig is, geef hem water te drinken;
22Want gij zult vurige kolen op zijn hoofd hopen, en de Heere zal het u vergelden.
23De noordenwind drijft de regen uit, en een vergramd aangezicht de verborgen tong.
24Het is beter te wonen op een hoek van het dak, dan met een kijfachtige vrouw, en dat in een huis van gezelschap.
25Een goede tijding uit een ver land is als koud water op een vermoeide ziel.
26De rechtvaardige, wankelende voor het aangezicht van de goddeloze, is een vertroebelde fontein, en verdorven springader.
27Veel honing te eten is niet goed; maar de onderzoeking van de heerlijkheid van zulke dingen is eer.
28Een man, die zijn geest niet weerhouden kan, is een opengebroken stad zonder muur.
=Mensen, die geen eer waard zijn
#26
1Gelijk de sneeuw in de zomer, en gelijk de regen in de oogst, alzo past de zot de eer niet.
2Gelijk een mus is tot wegzweven, gelijk een zwaluw tot wegvliegen, alzo zal een vloek, die zonder oorzaak is, niet komen.
3Een zweep is voor het paard, een toom voor de ezel, en een roede voor de rug der zotten.
4Antwoord de zot naar zijn dwaasheid niet, opdat gij ook hem niet gelijk wordt.
5Antwoord de zot naar zijn dwaasheid, opdat hij in zijn ogen niet wijs zij.
6Hij snijdt zich de voeten af, en drinkt geweld, die boodschappen zendt door de hand van een zot.
7Hef de benen van de kreupele op; alzo is een spreuk in de mond der zotten.
8Gelijk hij, die een edelgesteente in een slinger bindt, alzo is hij, die de zot eer geeft.
9Gelijk een doorn gaat in de hand van een dronkaard, alzo is een spreuk in de mond der zotten.
10De groten doen een ieder verdriet aan, en huren de zotten, en huren de overtreders.
11Gelijk een hond tot zijn uitspuwsel weerkeert, alzo herneemt de zot zijn dwaasheid.
12Hebt gij een man gezien, die wijs in zijn ogen is! Van een zot is meer verwachting dan van hem.
13De luiaard zegt: Er is een felle leeuw op de weg, een leeuw is op de straten.
14Een deur keert om op haar scharnier, alzo de luiaard op zijn bed.
15De luiaard verbergt zijn hand in de boezem, hij is te moede, om die weer tot zijn mond te brengen.
16De luiaard is wijzer in zijn ogen, dan zeven, die met rede antwoorden.
17De voorbijgaande, die zich vertoornt in een twist, die hem niet aangaat, is gelijk die een hond bij de oren grijpt.
18Gelijk een, die zich veinst te razen, die vuursprankelen, pijlen en dodelijke dingen werpt;
19Alzo is een man, die zijn naaste bedriegt, en zegt: Scherts ik er niet mee?
20Als er geen hout is, gaat het vuur uit; en als er geen oorblazer is, wordt het gekijf gestild.
21De dove kool is er om de vurige kool, en het hout om het vuur; alzo is een kijfachtig man er, om twist te ontsteken.
22De woorden van de oorblazer zijn als van hen, die geslagen zijn, en die dalen in het binnenste van de buik.
23Brandende lippen, en een boos hart, zijn als een potscherf met schuim van zilver overtrokken.
24Die haat draagt, doet zich anders met zijn lippen voor; maar in zijn binnenste stelt hij bedrog aan.
25Als hij met zijn stem smeekt, geloof hem niet, want zeven gruwelen zijn in zijn hart.
26Wiens haat door bedrog bedekt is, diens boosheid zal in de gemeente geopenbaard worden.
27Die een kuil graaft, zal er in vallen, en die een steen wentelt, op hem zal hij weerkeren.
28Een valse tong haat hen, die zij verbrijzelt; en een gladde mond maakt verderving.
=Waarschuwing tegen zelfvertrouwen
#27
1Beroem u niet over de dag van morgen; want gij weet niet, wat de dag zal baren.
2Laat u een vreemde prijzen, en niet uw mond; een onbekende, en niet uw lippen.
3Een steen is zwaar, en het zand veelwegend; maar de toornigheid van de dwaas is zwaarder dan die beide.
4Grimmigheid en overloop van toorn is wreedheid; maar wie zal voor nijdigheid bestaan?
5Openbare bestraffing is beter dan verborgen liefde.
6De wonden van de liefhebber zijn getrouw; maar de kussingen van de hater zijn af te bidden.
7Een verzadigde ziel vertreedt het honingzeem; maar aan een hongerige ziel is alle bitter zoet.
8Gelijk een vogel is, die uit zijn nest omdoolt, alzo is een man, die omdoolt uit zijn plaats.
9Olie en reukwerk verblijdt het hart; alzo is de zoetigheid van iemands vriend, vanwege de raad der ziel.
10Verlaat uw vriend niet, noch de vriend van uw vader; en ga ten huize van uw broeder niet op de dag van uw tegenspoed. Beter is een gebuur die nabij is, dan een broeder, die ver is.
11Wees wijs, mijn zoon, en verblijd mijn hart; opdat ik mijn smader wat te antwoorden heb.
12De kloekzinnige ziet het kwaad, en verbergt zich; de onverstandigen gaan voort, en worden gestraft.
13Als iemand voor een vreemde borg geworden is, neem zijn kleed, en neem hem te pand voor een onbekende vrouw.
14Die zijn vriend zegent met luider stem, zich des morgens vroeg opmakende, het zal hem tot een vloek gerekend worden.
15Een gedurige druiping ten dage van de slagregen en een kijfachtige vrouw zijn even gelijk.
16Elkeen, die haar verbergt, zou de wind verbergen, en de olie zijner rechterhand, die roept.
17IJzer scherpt men met ijzer; alzo scherpt een man het aangezicht van zijn naaste.
18Die de vijgeboom bewaart, zal zijn vrucht eten; en die de wacht over zijn heer waarneemt, zal geëerd worden.
19Gelijk in het water het aangezicht is tegen het aangezicht, alzo is het hart des mensen tegen de mens.
20De hel en het verderf worden niet verzadigd; alzo worden de ogen des mensen niet verzadigd.
21De smeltkroes is voor het zilver, en de oven voor het goud; alzo is een man naar zijn lof te proeven.
22Al stiet gij de dwaas in een mortier met een stamper, in het midden van het gestoten graan, zijn dwaasheid zou van hem niet afwijken.
23Wees naarstig, om het aangezicht van uw schapen te kennen; zet uw hart op de kudden.
24Want de schat is niet tot in eeuwigheid; of zal de kroon van geslacht tot geslacht zijn?
25Als het gras zich openbaart, en de grasscheuten gezien worden, laat de kruiden der bergen verzameld worden.
26De lammeren zullen zijn tot uw kleding, en de bokken de prijs van het veld.
27Daartoe zult gij genoegzaam geitenmelk hebben tot uw spijs, tot spijs van uw huis, en leeftocht van uw maagden.
=Zegen der vroomheid; ellende der goddeloosheid
#28
1De goddelozen vluchten, waar geen vervolger is; maar elke rechtvaardige is moedig, als een jonge leeuw.
2Vanwege de overtreding van het land zijn de vorsten ervan vele; maar om verstandige en wetende mensen zal insgelijks verlenging wezen.
3Een arm man, die de geringen verdrukt, is een wegvagende regen, zodat er geen brood is.
4Die de wet verlaten, prijzen de goddelozen; maar die de wet bewaren, mengen zich in strijd tegen hen.
5De kwade lieden verstaan het recht niet; maar die de Heere zoeken, verstaan alles.
6De arme, wandelende in zijn oprechtheid, is beter, dan die verkeerd is van wegen, al is hij rijk.
7Die de wet bewaart, is een verstandig zoon; maar die de metgezel der vraten is, beschaamt zijn vader.
8Die zijn goed vermeerdert met woeker en met overwinst, vergadert dat voor hem, die zich over de arme ontfermt.
9Die zijn oor afwendt van de wet te horen, diens gebed zelfs zal een gruwel zijn.
10Die de oprechten doet dwalen op een kwade weg, zal zelf in zijn gracht vallen; maar de vromen zullen het goede beërven.
11Een rijk man is wijs in zijn ogen; maar de arme, die verstandig is, doorzoekt hem.
12Als de rechtvaardigen opspringen van vreugde, is er grote heerlijkheid; maar als de goddelozen opkomen, wordt de mens nauwlettend gezocht.
13Die zijn overtredingen bedekt, zal niet voorspoedig zijn; maar die ze bekent en laat, zal barmhartigheid verkrijgen.
14Welgelukzalig is de mens, die gedurig vreest; maar die zijn hart verhardt, zal in het kwaad vallen.
15De goddeloze, heersende over een arm volk, is een brullende leeuw, en een beer, die heen en weer loopt.
16Een vorst, die aan alle verstand gebrek heeft, is ook veelvoudig in verdrukkingen; maar die de gierigheid haat, zal de dagen verlengen.
17Een mens, gedrukt om het bloed van een ziel, zal naar de kuil toevluchten; men ondersteune hem niet!
18Die oprecht wandelt, zal behouden worden; maar die zich verkeerd gedraagt in twee wegen, zal in de ene vallen.
19Die zijn land bouwt, zal met brood verzadigd worden; maar die ijdele mensen volgt, zal met armoede verzadigd worden.
20Een gans getrouw man zal veelvoudig zijn in zegeningen; maar die haastig is, om rijk te worden, zal niet onschuldig wezen.
21De aangezichten te kennen, is niet goed; want een man zal om een stuk brood overtreden.
22Die zich haast naar goed, is een man van een boos oog; maar hij weet niet, dat het gebrek hem overkomen zal.
23Die een mens bestraft, zal achteraf gunst vinden, meer dan die met de tong vleit.
24Wie zijn vader of moeder berooft, en zegt: Het is geen overtreding; die is de metgezel van de verdervende man.
25Die grootmoedig is, verwekt gekijf; maar die op de Heere vertrouwt, zal vet worden.
26Die op zijn hart vertrouwt, die is een zot; maar die in wijsheid wandelt, die zal ontkomen.
27Die de armen geeft, zal geen gebrek hebben; maar die zijn ogen verbergt, zal veel vervloekt worden.
28Als de goddelozen opkomen, verbergt zich de mens; maar als zij omkomen, vermenigvuldigen de rechtvaardigen.
=De vruchten der wijsheid, dwaasheid en zonde
#29
1Een man, die, dikwijls bestraft zijnde, de nek verhardt, zal schielijk verbroken worden, zodat er geen genezen aan is.
2Als de rechtvaardigen groot worden, verblijdt zich het volk; maar als de goddeloze heerst, zucht het volk.
3Een man, die de wijsheid bemint, verblijdt zijn vader; maar die een metgezel der hoeren is, brengt het goed door.
4Een koning houdt het land staande door het recht; maar een, die tot geschenken genegen is, verstoort het.
5Een man, die zijn naaste vleit, spreidt een net uit voor diens gangen.
6In de overtreding van een boos man is een strik; maar de rechtvaardige juicht en is blijde.
7De rechtvaardige neemt kennis van de rechtzaak der armen; maar de goddeloze begrijpt de wetenschap niet.
8Spotdrijvende lieden blazen een stad in brand; maar de wijzen keren de toorn af.
9Een wijs man, met een dwaas man in rechten zich begeven hebbende, hetzij dat hij toornig is of lacht, zo is er toch geen rust.
10Bloedgierige lieden haten de vrome; maar de oprechten zoeken zijn ziel.
11Een zot laat zijn ganse geest uit, maar de wijze weerhoudt die achterwaarts.
12Een heerser, die op leugentaal acht geeft, al zijn dienaars zijn goddeloos.
13De arme en de bedrieger ontmoeten elkander; de Heere verlicht hun beider ogen.
14Een koning, die de armen in trouw recht doet, diens troon zal in eeuwigheid bevestigd worden.
15De roede, en de bestraffing geeft wijsheid; maar een kind, dat aan zich zelf gelaten is, beschaamt zijn moeder.
16Als de goddelozen velen worden, wordt de overtreding veel; maar de rechtvaardigen zullen hun val aanzien.
17Tuchtig uw zoon, en hij zal u rust verschaffen, en hij zal uw ziel vermakingen geven.
18Als er geen profetie is, wordt het volk losgelaten; maar welgelukzalig is hij, die de wet bewaart.
19Een knecht zal door de woorden niet getuchtigd worden; hoewel hij u verstaat, nochtans zal hij niet antwoorden.
20Hebt gij een man gezien, die haastig in zijn woorden is? Van een zot is meer verwachting dan van hem.
21Als men zijn knecht van jongs af weelderig houdt, hij zal in zijn laatste een zoon willen zijn.
22Een toornig man verwekt gekijf; en de gramstorige is veelvuldig in overtreding.
23De hoogmoed van de mens zal hem vernederen; maar de nederige van geest zal de eer vasthouden.
24Die met een dief deelt, haat zijn ziel; hij hoort een vloek, en hij geeft het niet te kennen.
25De siddering voor de mens legt een strik; maar die op de Heere vertrouwt, zal in een hoog vertrek gesteld worden.
26Velen zoeken het aangezicht van de heerser; maar een ieders recht is van de Heere.
27Een ongerechtig man is de rechtvaardige een gruwel; maar die recht is van weg, is de goddeloze een gruwel.
=De woorden van Agur
#30
1De woorden van Agur, de zoon van Jake; een last. De man spreekt tot Ithiël, tot Ithiël en Uchal.
2Voorwaar, ik ben onvernuftiger dan iemand; en ik heb geen mensenverstand;
3En ik heb geen wijsheid geleerd, noch de wetenschap der heiligen gekend.
4Wie is ten hemel opgeklommen, en neergedaald? Wie heeft de wind in Zijn vuisten verzameld? Wie heeft de wateren in een kleed gebonden? Wie heeft al de einden der aarde gesteld? Hoe is Zijn Naam, en hoe is de Naam van Zijn Zoon, zo gij het weet?
5Alle rede Gods is doorlouterd; Hij is een Schild voor hen, die op Hem betrouwen.
6Doe niet tot Zijn woorden, opdat Hij u niet bestraffe, en gij leugenachtig bevonden wordt.
7Twee dingen heb ik van U begeerd, onthoud ze mij niet, eer ik sterf;
8Doe ijdelheid en leugentaal verre van mij; armoede of rijkdom geef mij niet; voed mij met het brood van het mij bescheiden deel;
9Opdat ik, zat zijnde, U dan niet verloochene, en zegge: Wie is de Heere? of dat ik, verarmd zijnde, dan niet stele, en de Naam van mijn God aantaste.
10Spreek geen kwaad van de knecht bij zijn heer, opdat hij u niet vloeke, en gij schuldig wordt.
11Daar is een geslacht, dat zijn vader vervloekt, en zijn moeder niet zegent;
12Een geslacht, dat rein in zijn ogen is, en van zijn drek niet gewassen is;
13Een geslacht, welks ogen hoog zijn, en welks oogleden verheven zijn;
14Een geslacht, welks tanden zwaarden, en welks maaltanden messen zijn, om de ellendigen van de aarde en de nooddruftigen van onder de mensen te verteren.
15De bloedzuiger heeft twee dochters: Geef, geef! Deze drie dingen worden niet verzadigd; ja, vier zeggen niet: Het is genoeg!
16Het graf, de gesloten baarmoeder, de aarde, die van water niet verzadigd wordt, en het vuur zegt niet: Het is genoeg!
17Het oog, dat de vader bespot, of de gehoorzaamheid aan de moeder veracht, dat zullen de raven der beek uitpikken, en de jongen van de arend zullen het eten.
18Deze drie dingen zijn voor mij te wonderlijk, ja, vier, die ik niet weet:
19De weg van een arend in de hemel; de weg van een slang op een rotssteen; de weg van een schip in het hart der zee; en de weg van een man bij een maagd.
20Alzo is de weg van een overspelige vrouw; zij eet en wist haar mond, en zegt: Ik heb geen ongerechtigheid gewerkt!
21Om drie dingen ontroert zich de aarde, ja, om vier, die zij niet dragen kan:
22Om een knecht, als hij regeert; en een dwaas, als hij van brood verzadigd is;
23Om een hatelijke vrouw, als zij getrouwd wordt; en een dienstmaagd, als zij erfgenaam is van haar vrouw.
24Deze vier zijn van de kleinste der aarde; doch deze zijn wijs, met wijsheid wel voorzien.
25De mieren zijn een onsterk volk; evenwel bereiden zij in de zomer hun spijs.
26De konijnen zijn een machteloos volk; nochtans stellen zij hun huis in de rotssteen.
27De sprinkhanen hebben geen koning; nochtans gaan zij allen uit, zich verdelende in hopen.
28De spinnekop grijpt met de handen, en is in de paleizen der koningen.
29Deze drie maken een goede tred; ja, vier zijn er, die een goede gang maken;
30De oude leeuw geweldig onder de gedierten, die voor niemand zal weerkeren;
31Een windhond van goede lendenen, of een bok; en een koning, die niet tegen te staan is.
32Zo gij dwaas gehandeld hebt, door u te verheffen, en zo gij kwaad bedacht hebt, de hand op de mond!
33Want de drukking der melk brengt boter voort, en de drukking van de neus brengt bloed voort, en de drukking van de toorn brengt twist voort.
=De onderwijzing van Lemuël
#31
1De woorden van de koning Lemuël; de last, waarmee zijn moeder hem onderwees.
2Wat, o mijn zoon, en wat, o zoon mijns buiks? ja, wat, o zoon mijner geloften?
3Geeft aan de vrouwen uw vermogen niet, noch uw wegen, om koningen te verdelgen.
4Het komt de koningen niet toe, o Lemuël! het komt de koningen niet toe wijn te drinken, en de prinsen, sterke drank te begeren;
5Opdat hij niet drinke, en het ingezette vergete, en de rechtzaak van alle verdrukten verandere.
6Geeft sterke drank aan hem, die te gronde gaat, en wijn aan hen, die bitter bedroefd van ziel zijn;
7Dat hij drinke, en zijn armoede vergete, en aan zijn moeite niet meer gedenke.
8Open uw mond voor de stomme, voor de rechtzaak van allen, die omkomen zouden.
9Open uw mond; oordeel naar recht, en doe de verdrukte en nooddruftige recht.
=Lof der deugdzame huisvrouw
10Aleph. Wie zal een deugdelijke huisvrouw vinden? Want haar waardij is verre boven de robijnen.
11Beth. Het hart van haar heer vertrouwt op haar, zodat hem geen goed zal ontbreken.
12Gimel. Zij doet hem goed en geen kwaad, al de dagen van haar leven.
13Daleth. Zij zoekt wol en vlas, en werkt met lust van haar handen.
14He. Zij is als de schepen van een koopman; zij doet haar brood van verre komen.
15Vau. En zij staat op, als het nog nacht is, en geeft haar huis spijs, en haar dienstmaagden het hun bescheiden deel.
16Zain. Zij denkt over een akker, en krijgt hem; van de vrucht van haar handen plant zij een wijngaard.
17Cheth. Zij gordt haar lendenen met kracht, en zij versterkt haar armen.
18Teth. Zij smaakt, dat haar koophandel goed is; haar lamp gaat des nachts niet uit.
19Jod. Zij steekt haar handen uit naar de spil, en haar handpalmen vatten de spinrok.
20Caph. Zij breidt haar handpalm uit tot de ellendige; en zij steekt haar handen uit tot de nooddruftige.
21Lamed. Zij vreest voor haar huis niet vanwege de sneeuw; want haar ganse huis is met dubbele klederen gekleed.
22Mem. Zij maakt voor zich tapijtsieraad; haar kleding is fijn linnen en purper.
23Nun. Haar man is bekend in de poorten, als hij zit met de oudsten des lands.
24Samech. Zij maakt fijn lijnwaad en verkoopt het; en zij levert de koopman gordels.
25Ain. Sterkte en heerlijkheid zijn haar kleding; en zij lacht over de komende dag.
26Pe. Zij doet haar mond open met wijsheid; en op haar tong is leer der weldadigheid.
27Tsade. Zij beschouwt de gang van zaken in haar huis; en het brood der luiheid eet zij niet.
28Koph. Haar kinderen staan op, en roemen haar welgelukzalig; ook haar man, en hij prijst haar, zeggende:
29Resch. Vele dochters hebben deugdelijk gehandeld; maar gij gaat die allen te boven.
30Schin. De bevalligheid is bedrog, en de schoonheid ijdelheid; maar een vrouw, die de Heere vreest, die zal geprezen worden.
31Thau. Geef haar van de vrucht van haar handen, en laat haar werken haar prijzen in de poorten.
