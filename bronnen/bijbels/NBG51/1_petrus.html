<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="1Pet.1.1" class="v">1</sup><span class="highlight tooltipkeyword" data-keyword="2074" title="">Petrus</span>, een apostel van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, aan de vreemdelingen, die in de verstrooiing zijn in Pontus, Galatië, Kappadocië, Asia en Bitynië, </span><span class="verse"><sup id="1Pet.1.2" class="v">2</sup>de uitverkorenen naar de voorkennis van God, de Vader, in heiliging door de Geest, tot gehoorzaamheid en besprenging met het bloed van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>: <span class="highlight tooltipkeyword" data-keyword="719,1645" title="">genade</span> en vrede worde u vermenigvuldigd.</span></p> 
  <h3 class="s">Hoop, geloof en <span class="highlight tooltipkeyword" data-keyword="1054,1056" title="">liefde</span></h3> 
  <p class="p"><span class="indent"></span><span class="verse"><sup id="1Pet.1.3" class="v">3</sup>Geloofd zij de God en Vader van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, die ons naar zijn grote <span class="highlight tooltipkeyword" data-keyword="1051,1053" title="">barmhartigheid</span> door de opstanding van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> uit de doden heeft doen wedergeboren worden tot een levende hoop, </span><span class="verse"><sup id="1Pet.1.4" class="v">4</sup>tot een onvergankelijke, onbevlekte en onverwelkelijke erfenis, die in de hemelen weggelegd is voor u, </span><span class="verse"><sup id="1Pet.1.5" class="v">5</sup>die in de kracht Gods bewaard wordt door het geloof tot de zaligheid, welke gereed ligt om geopenbaard te worden in de laatste tijd. </span><span class="verse"><sup id="1Pet.1.6" class="v">6</sup>Verheugt u daarin, ook al wordt gij thans, indien het moet zijn, voor korte tijd door allerlei verzoekingen bedroefd, </span><span class="verse"><sup id="1Pet.1.7" class="v">7</sup>opdat de echtheid van uw geloof, kostbaarder dan vergankelijk goud, dat door vuur beproefd wordt, tot lof en heerlijkheid en eer blijke te zijn bij de openbaring van <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1Pet.1.8" class="v">8</sup>Hem hebt gij lief, zonder Hem gezien te hebben; in Hem gelooft gij, zonder Hem thans te zien, en gij verheugt u met een onuitsprekelijke en verheerlijkte vreugde, </span><span class="verse"><sup id="1Pet.1.9" class="v">9</sup>daar gij het einddoel des geloofs bereikt, dat is de zaligheid der zielen. </span><span class="verse"><sup id="1Pet.1.10" class="v">10</sup>Naar deze zaligheid hebben gezocht en gevorst de <span class="highlight tooltipkeyword" data-keyword="1031" title="">profeten</span>, die van de voor u bestemde <span class="highlight tooltipkeyword" data-keyword="719,1645" title="">genade</span> geprofeteerd hebben, </span><span class="verse"><sup id="1Pet.1.11" class="v">11</sup>terwijl zij naspeurden, op welke of hoedanige tijd de Geest van <span class="highlight tooltipkeyword" data-keyword="101" title="">Christus</span> in hen doelde, toen Hij vooraf getuigenis gaf van al het lijden, dat over <span class="highlight tooltipkeyword" data-keyword="101" title="">Christus</span> zou komen, en van al de heerlijkheid daarna. </span><span class="verse"><sup id="1Pet.1.12" class="v">12</sup>Hun werd geopenbaard, dat zij niet zichzelf, maar u dienden met die dingen, welke u thans verkondigd zijn bij monde van hen, die door de <span class="highlight tooltipkeyword" data-keyword="1038" title="">heilige</span> Geest, die van de hemel gezonden is, u het evangelie hebben gebracht, in welke dingen zelfs engelen begeren een blik te slaan.</span></p> 
  <h3 class="s">Heiligheid en broederliefde</h3> 
  <p class="p"><span class="indent"></span><span class="verse"><sup id="1Pet.1.13" class="v">13</sup>Omgordt dus de lendenen van uw verstand, weest nuchter, en vestigt uw hoop volkomen op de <span class="highlight tooltipkeyword" data-keyword="719,1645" title="">genade</span>, die u gebracht wordt door de openbaring van <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1Pet.1.14" class="v">14</sup>Voegt u, als gehoorzame kinderen, niet naar de begeerten uit de tijd uwer onwetendheid, </span><span class="verse"><sup id="1Pet.1.15" class="v">15</sup>maar gelijk Hij, die u geroepen heeft, <span class="highlight tooltipkeyword" data-keyword="1038" title="">heilig</span> is, wordt (zo) ook gijzelf <span class="highlight tooltipkeyword" data-keyword="1038" title="">heilig</span> in al uw wandel; </span><span class="verse"><sup id="1Pet.1.16" class="v">16</sup>er staat immers geschreven: Weest <span class="highlight tooltipkeyword" data-keyword="1038" title="">heilig</span>, want Ik ben heilig. </span><span class="verse"><sup id="1Pet.1.17" class="v">17</sup>En indien gij Hem als Vader aanroept, die zonder aanzien des persoons naar ieders werk oordeelt, wandelt dan in vreze de tijd uwer vreemdelingschap, </span><span class="verse"><sup id="1Pet.1.18" class="v">18</sup>wetende, dat gij niet met vergankelijke dingen, zilver of goud, zijt vrijgekocht van uw ijdele wandel, die (u) van de vaderen overgeleverd is, </span><span class="verse"><sup id="1Pet.1.19" class="v">19</sup>maar met het kostbare bloed van <span class="highlight tooltipkeyword" data-keyword="101" title="">Christus</span>, als van een onberispelijk en vlekkeloos lam. </span><span class="verse"><sup id="1Pet.1.20" class="v">20</sup>Hij was van tevoren gekend, vóór de grondlegging der wereld, doch is bij het einde der tijden geopenbaard ter wille van u, </span><span class="verse"><sup id="1Pet.1.21" class="v">21</sup>die door Hem gelooft in God, die Hem <span class="highlight tooltipkeyword" data-keyword="142" title="">opgewekt</span> heeft uit de doden en Hem heerlijkheid gegeven heeft, zodat uw geloof tevens hoop is op God.</span></p> 
  <p class="p"><span class="indent"></span><span class="verse"><sup id="1Pet.1.22" class="v">22</sup>Nu gij uw zielen door gehoorzaamheid aan de waarheid gereinigd hebt tot ongeveinsde broederliefde, hebt dan elkander van harte en bestendig lief, </span><span class="verse"><sup id="1Pet.1.23" class="v">23</sup>als wedergeborenen niet uit vergankelijk, maar uit onvergankelijk zaad, door het levende en blijvende woord van God.</span></p> 
  <p class="p"><span class="indent"></span><span class="verse"><sup id="1Pet.1.24" class="v">24</sup>Want:</span></p> 
  <p class="q1">Alle vlees is als gras</p> 
  <p class="q1">en al zijn heerlijkheid als een bloem in het gras;</p> 
  <p class="q1">het gras verdort</p> 
  <p class="q1">en de bloem valt af,</p> 
  <p class="p"><span class="indent"></span><span class="verse"><sup id="1Pet.1.25" class="v">25</sup>maar het woord des Heren blijft in der eeuwigheid.</span></p> 
  <p class="m">Dit nu is het woord, dat u als evangelie verkondigd is.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Jezus Christus de hoeksteen</h3> 
  <p class="p"><h1>2</h1><span class="verse"><sup id="1Pet.2.1" class="v">1</sup>Legt dan af alle kwaadwilligheid, alle bedrog, huichelarij, afgunst en alle kwaadsprekerij, </span><span class="verse"><sup id="1Pet.2.2" class="v">2</sup>en verlangt als pasgeboren kinderen naar de redelijke, onvervalste melk, opdat gij daardoor moogt opwassen tot zaligheid, </span><span class="verse"><sup id="1Pet.2.3" class="v">3</sup>indien gij geproefd hebt, dat de Here goedertieren is. </span><span class="verse"><sup id="1Pet.2.4" class="v">4</sup>En komt tot Hem, de levende steen, door de mensen wel verworpen, maar bij God <span class="highlight tooltipkeyword" data-keyword="644" title="">uitverkoren</span> en kostbaar, </span><span class="verse"><sup id="1Pet.2.5" class="v">5</sup>en laat u ook zelf als levende stenen gebruiken voor de bouw van een geestelijk huis, om een <span class="highlight tooltipkeyword" data-keyword="1038" title="">heilig</span> priesterschap te vormen, tot het brengen van geestelijke offers, die Gode welgevallig zijn door <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1Pet.2.6" class="v">6</sup>Daarom staat er in een schriftwoord:</span></p> 
  <p class="q1">Zie, Ik leg in Sion een <span class="highlight tooltipkeyword" data-keyword="644" title="">uitverkoren</span> en kostbare <span class="highlight tooltipkeyword" data-keyword="1150" title="">hoeksteen</span>, en wie op hem zijn geloof bouwt, zal niet beschaamd uitkomen.</p> 
  <p class="m"><span class="verse"><sup id="1Pet.2.7" class="v">7</sup>U dan, die gelooft, geldt dit kostbare, maar voor de ongelovigen geldt: De steen, die de bouwlieden afgekeurd hadden, die is geworden tot een <span class="highlight tooltipkeyword" data-keyword="1150" title="">hoeksteen</span> en een steen des aanstoots en een rots der ergernis, </span><span class="verse"><sup id="1Pet.2.8" class="v">8</sup>voor hen, die zich daaraan, in hun <span class="highlight tooltipkeyword" data-keyword="1711,1710" title="">ongehoorzaamheid</span> aan het woord, stoten, waartoe zij ook bestemd zijn. </span><span class="verse"><sup id="1Pet.2.9" class="v">9</sup>Gij echter zijt een <span class="highlight tooltipkeyword" data-keyword="644" title="">uitverkoren</span> geslacht, een koninklijk priesterschap, een <span class="highlight tooltipkeyword" data-keyword="1038" title="">heilige</span> natie, een volk (Gode) ten eigendom, om de grote daden te verkondigen van Hem, die u uit de duisternis geroepen heeft tot zijn wonderbaar licht: </span><span class="verse"><sup id="1Pet.2.10" class="v">10</sup>u, eens niet zijn volk, nu echter Gods volk, eens zonder ontferming, nu in zijn ontferming aangenomen.</span></p> 
  <h3 class="s">Vermaningen</h3> 
  <p class="p"><span class="indent"></span><span class="verse"><sup id="1Pet.2.11" class="v">11</sup>Geliefden, ik vermaan u als bijwoners en <span class="highlight tooltipkeyword" data-keyword="456" title="">vreemdelingen</span>, dat gij u onthoudt van de vleselijke begeerten, die strijd voeren tegen uw ziel; </span><span class="verse"><sup id="1Pet.2.12" class="v">12</sup>en dat gij een goede wandel leidt onder de heidenen, opdat zij, nader toeziende op datgene, waarin zij u als boosdoeners belasteren, op grond van uw goede werken God mogen verheerlijken ten dage der bezoeking.</span></p> 
  <p class="p"><span class="indent"></span><span class="verse"><sup id="1Pet.2.13" class="v">13</sup>Onderwerpt u aan alle menselijke instellingen, om des Heren wil: hetzij aan de <span class="highlight tooltipkeyword" data-keyword="400" title="">keizer</span>, als opperheer, </span><span class="verse"><sup id="1Pet.2.14" class="v">14</sup>hetzij aan stadhouders, als door hem gezonden tot bestraffing van boosdoeners, maar tot lof van wie goed doen. </span><span class="verse"><sup id="1Pet.2.15" class="v">15</sup>Want zó is het de wil van God, dat gij door goed te doen de mond snoert aan de onwetendheid van de onverstandige mensen, </span><span class="verse"><sup id="1Pet.2.16" class="v">16</sup>als vrijen en niet als mannen, die de vrijheid misbruiken tot dekmantel voor hun kwaadwilligheid, maar als dienaren Gods. </span><span class="verse"><sup id="1Pet.2.17" class="v">17</sup>Eert allen, hebt de broederschap lief, vreest God, eert de keizer.</span></p> 
  <p class="p"><span class="indent"></span><span class="verse"><sup id="1Pet.2.18" class="v">18</sup>Gij, huisslaven, weest in alle vreze uw meesters onderdanig, niet alleen de goede en vriendelijke, maar ook de verkeerde. </span><span class="verse"><sup id="1Pet.2.19" class="v">19</sup>Want dit is <span class="highlight tooltipkeyword" data-keyword="719,1645" title="">genade</span>, indien iemand, omdat hij met God rekening houdt, leed verdraagt, dat hij ten onrechte lijdt. </span><span class="verse"><sup id="1Pet.2.20" class="v">20</sup>Want mag dát roem heten, als gij slagen moet verduren, omdat gij kwaad doet? Maar als gij goed doet en dan lijden moet verduren, dát is <span class="highlight tooltipkeyword" data-keyword="719,1645" title="">genade</span> bij God. </span><span class="verse"><sup id="1Pet.2.21" class="v">21</sup>Want hiertoe zijt gij geroepen, daar ook <span class="highlight tooltipkeyword" data-keyword="101" title="">Christus</span> voor u geleden heeft en u een voorbeeld heeft nagelaten, opdat gij in zijn voetstappen zoudt treden; </span><span class="verse"><sup id="1Pet.2.22" class="v">22</sup>die geen <span class="highlight tooltipkeyword" data-keyword="1711,1710,1063,1062" title="">zonde</span> gedaan heeft en in wiens mond geen bedrog is gevonden; </span><span class="verse"><sup id="1Pet.2.23" class="v">23</sup>die, als Hij gescholden werd, niet terugschold en als Hij leed, niet dreigde, maar het overgaf aan Hem, die <span class="highlight tooltipkeyword" data-keyword="1629,1621,1630" title="">rechtvaardig</span> oordeelt; </span><span class="verse"><sup id="1Pet.2.24" class="v">24</sup>die zelf onze <span class="highlight tooltipkeyword" data-keyword="1711,1710" title="">zonden</span> in zijn lichaam op het hout gebracht heeft, opdat wij, aan de <span class="highlight tooltipkeyword" data-keyword="1711,1710" title="">zonden</span> afgestorven, voor de <span class="highlight tooltipkeyword" data-keyword="1629,1621,1631" title="">gerechtigheid</span> zouden leven; en door zijn striemen zijt gij genezen. </span><span class="verse"><sup id="1Pet.2.25" class="v">25</sup>Want gij waart dwalende als <span class="highlight tooltipkeyword" data-keyword="1227,1269" title="">schapen</span>, maar thans hebt gij u bekeerd tot de <span class="highlight tooltipkeyword" data-keyword="1115,92,457" title="">herder</span> en hoeder van uw zielen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het huwelijk</h3> 
  <p class="p"><h1>3</h1><span class="verse"><sup id="1Pet.3.1" class="v">1</sup>Evenzo gij, vrouwen, weest uw mannen onderdanig, opdat, ook indien sommigen aan het woord niet gehoorzaam zijn, zij door de wandel hunner vrouwen zonder woorden gewonnen worden, </span><span class="verse"><sup id="1Pet.3.2" class="v">2</sup>doordat zij uw reine en godvrezende wandel opmerken. </span><span class="verse"><sup id="1Pet.3.3" class="v">3</sup>Uw sieraad zij niet uitwendig: het vlechten van haar, het omhangen van goud of het dragen van gewaden, </span><span class="verse"><sup id="1Pet.3.4" class="v">4</sup>maar de verborgen mens uws <span class="highlight tooltipkeyword" data-keyword="631" title="">harten</span>, met de onvergankelijke (tooi) van een zachtmoedige en stille geest, die kostbaar is in het oog van God. </span><span class="verse"><sup id="1Pet.3.5" class="v">5</sup>Want aldus tooiden zich ook weleer de <span class="highlight tooltipkeyword" data-keyword="1038" title="">heilige</span> vrouwen, die hoopten op God, onderdanig aan haar mannen, </span><span class="verse"><sup id="1Pet.3.6" class="v">6</sup>zoals <span class="highlight tooltipkeyword" data-keyword="1787" title="">Sara</span> <span class="highlight tooltipkeyword" data-keyword="1266" title="">Abraham</span> gehoorzaamde en hem heer noemde; en haar dochters zijt gij, als gij goed doet en u geen schrik laat aanjagen.</span></p> 
  <p class="p"><span class="indent"></span><span class="verse"><sup id="1Pet.3.7" class="v">7</sup>Desgelijks gij, mannen, leeft verstandig met uw vrouwen, als met brozer <span class="highlight tooltipkeyword" data-keyword="1003" title="">vaatwerk</span>, en bewijst haar eer, daar zij ook medeërfgenamen zijn van de <span class="highlight tooltipkeyword" data-keyword="719,1645" title="">genade</span> des levens, opdat uw gebeden niet belemmerd worden.</span></p> 
  <h3 class="s"><span class="highlight tooltipkeyword" data-keyword="1056,1054" title="">Liefde</span> en vrede</h3> 
  <p class="p"><span class="indent"></span><span class="verse"><sup id="1Pet.3.8" class="v">8</sup>Ten slotte, weest allen eensgezind, medelijdend, hebt de broeders lief, weest <span class="highlight tooltipkeyword" data-keyword="1053" title="">barmhartig</span> en ootmoedig, </span><span class="verse"><sup id="1Pet.3.9" class="v">9</sup>en vergeldt geen kwaad met kwaad of laster met laster, maar zegent integendeel, wijl gij hiertoe geroepen zijt, dat gij <span class="highlight tooltipkeyword" data-keyword="1059,1058" title="">zegen</span> zoudt beërven.</span></p> 
  <p class="p"><span class="indent"></span><span class="verse"><sup id="1Pet.3.10" class="v">10</sup>Want:</span></p> 
  <p class="q1">wie het leven wil <span class="highlight tooltipkeyword" data-keyword="1056" title="">liefhebben</span></p> 
  <p class="q1">en goede dagen zien,</p> 
  <p class="q1">weerhoude zijn tong van het kwade,</p> 
  <p class="q1">en zijn lippen van bedrog te spreken;</p> 
  <p class="q1"><span class="verse"><sup id="1Pet.3.11" class="v">11</sup>hij wijke af van het kwade en doe het goede,</span></p> 
  <p class="q1">hij zoeke de vrede en jage die na,</p> 
  <p class="q1"><span class="verse"><sup id="1Pet.3.12" class="v">12</sup>want de ogen des Heren zijn op de rechtvaardigen,</span></p> 
  <p class="q1">en zijn oren tot hun smeking,</p> 
  <p class="q1">maar het aangezicht des Heren is tegen hen, die het kwade doen.</p> 
  <p class="p"><span class="indent"></span></p> 
  <h3 class="s">Geduldig lijden</h3> 
  <span class="verse"><sup id="1Pet.3.13" class="v">13</sup>En wie zal u kwaad doen, als gij u beijvert voor het goede? </span> 
  <span class="verse"><sup id="1Pet.3.14" class="v">14</sup>Al moest gij lijden om de <span class="highlight tooltipkeyword" data-keyword="1631,1629,1621" title="">gerechtigheid</span>, toch zijt gij zalig. Doch vreest niet voor hun dreiging, en laat u niet verschrikken. </span> 
  <span class="verse"><sup id="1Pet.3.15" class="v">15</sup>Maar heiligt de <span class="highlight tooltipkeyword" data-keyword="101" title="">Christus</span> in uw <span class="highlight tooltipkeyword" data-keyword="631" title="">harten</span> als Here, altijd bereid tot verantwoording aan al wie u rekenschap vraagt van de hoop, die in u is, doch met zachtmoedigheid en vreze, </span> 
  <span class="verse"><sup id="1Pet.3.16" class="v">16</sup>en met een goed geweten, opdat bij al <span class="highlight tooltipkeyword" data-keyword="1711,1710" title="">het kwaad</span>, dat men van u spreekt, zij, die uw goede wandel in <span class="highlight tooltipkeyword" data-keyword="101" title="">Christus</span> smaden, beschaamd gemaakt worden. </span> 
  <span class="verse"><sup id="1Pet.3.17" class="v">17</sup>Want het is beter te lijden, indien de wil van God dit eist, goed doende dan kwaad doende. </span> 
  <span class="verse"><sup id="1Pet.3.18" class="v">18</sup>Want ook <span class="highlight tooltipkeyword" data-keyword="101" title="">Christus</span> is eenmaal om de <span class="highlight tooltipkeyword" data-keyword="1711,1710" title="">zonden</span> gestorven als rechtvaardige voor onrechtvaardigen, opdat Hij u tot God zou brengen: Hij, die gedood is naar het vlees, maar levend gemaakt naar de geest, </span> 
  <span class="verse"><sup id="1Pet.3.19" class="v">19</sup>in welke Hij ook heengegaan is en gepredikt heeft aan de geesten in de <span class="highlight tooltipkeyword" data-keyword="659" title="">gevangenis</span>, </span> 
  <span class="verse"><sup id="1Pet.3.20" class="v">20</sup>die eertijds <span class="highlight tooltipkeyword" data-keyword="1711,1710" title="">ongehoorzaam</span> geweest waren, toen de lankmoedigheid Gods bleef afwachten, in de dagen van <span class="highlight tooltipkeyword" data-keyword="1674,1866" title=""><span class="highlight tooltipkeyword" data-keyword="1674,1866" title="">Noach</span></span>, terwijl de ark in gereedheid werd gebracht, waarin weinigen, dat is acht zielen, door het water heen gered werden. </span> 
  <span class="verse"><sup id="1Pet.3.21" class="v">21</sup>Als tegenbeeld daarvan redt u thans de doop, die niet is een afleggen van lichamelijke <span class="highlight tooltipkeyword" data-keyword="1690,1699,1698" title="">onreinheid</span>, maar een bede van een goed geweten tot God, door de opstanding van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, </span> 
  <span class="verse"><sup id="1Pet.3.22" class="v">22</sup>die aan de rechterhand Gods is, naar de hemel gegaan, terwijl engelen en machten en krachten Hem onderworpen zijn.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>4</h1><span class="verse"><sup id="1Pet.4.1" class="v">1</sup>Daar <span class="highlight tooltipkeyword" data-keyword="101" title="">Christus</span> dan naar het vlees geleden heeft, moet ook gij u wapenen met dezelfde gedachte, dat, wie naar het vlees geleden heeft, onttrokken is aan de <span class="highlight tooltipkeyword" data-keyword="1711,1710,1063,1062" title="">zonde</span>, </span><span class="verse"><sup id="1Pet.4.2" class="v">2</sup>om niet meer naar de begeerten van mensen, maar naar de wil van God de tijd, die nog rest in het vlees, te leven. </span><span class="verse"><sup id="1Pet.4.3" class="v">3</sup>Want er is tijd genoeg voorbijgegaan met het volbrengen van de wil der heidenen, toen gij wandeldet in allerlei losbandigheid, begeerten, dronkenschap, brassen, drinken en onzedelijke afgoderij. </span><span class="verse"><sup id="1Pet.4.4" class="v">4</sup>Daarom bevreemdt het hen, dat gij u niet met hen stort in diezelfde poel van liederlijkheid, en zij belasteren u; </span><span class="verse"><sup id="1Pet.4.5" class="v">5</sup>maar zij zullen daarvan rekenschap moeten geven aan Hem, die gereed staat om levenden en doden te oordelen. </span><span class="verse"><sup id="1Pet.4.6" class="v">6</sup>Want daartoe is ook aan doden het evangelie gebracht, opdat zij wèl, naar de mens, wat het vlees aangaat, zouden geoordeeld worden, doch, naar God, wat de geest betreft, zouden leven.</span></p> 
  <h3 class="s">Het christelijk leven</h3> 
  <p class="p"><span class="indent"></span><span class="verse"><sup id="1Pet.4.7" class="v">7</sup>Het einde aller dingen is nabijgekomen. Komt dus tot bezinning en wordt nuchter, opdat gij kunt bidden. </span><span class="verse"><sup id="1Pet.4.8" class="v">8</sup>Hebt bovenal bestendige <span class="highlight tooltipkeyword" data-keyword="1054,1056" title="">liefde</span> jegens elkander, want de <span class="highlight tooltipkeyword" data-keyword="1054,1056" title="">liefde</span> bedekt tal van zonden. </span><span class="verse"><sup id="1Pet.4.9" class="v">9</sup>Weest gastvrij jegens elkander, zonder morren. </span><span class="verse"><sup id="1Pet.4.10" class="v">10</sup>Dient elkander, een ieder naar de genadegave, die hij ontvangen heeft, als goede rentmeesters over de velerlei <span class="highlight tooltipkeyword" data-keyword="719,1645" title="">genade</span> Gods. </span><span class="verse"><sup id="1Pet.4.11" class="v">11</sup>Spreekt iemand, laten het woorden zijn als van God; dient iemand, laat het zijn als uit kracht, door God verleend, opdat in alles God verheerlijkt worde door <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, aan wie de heerlijkheid is en de kracht, in alle eeuwigheid! Amen.</span></p> 
  <p class="p"><span class="indent"></span><span class="verse"><sup id="1Pet.4.12" class="v">12</sup>Geliefden, laat de vuurgloed, die tot beproeving dient, u niet bevreemden, alsof u iets vreemds overkwame. </span><span class="verse"><sup id="1Pet.4.13" class="v">13</sup>Integendeel, verblijdt u naarmate gij deel hebt aan het lijden van <span class="highlight tooltipkeyword" data-keyword="101" title="">Christus</span>, opdat gij u ook met vreugde zult mogen verblijden bij de openbaring zijner heerlijkheid. </span><span class="verse"><sup id="1Pet.4.14" class="v">14</sup>Indien gij door de naam van <span class="highlight tooltipkeyword" data-keyword="101" title="">Christus</span> smaad lijdt, zijt gij zalig, daar de Geest der heerlijkheid en de Geest Gods op u rust. </span><span class="verse"><sup id="1Pet.4.15" class="v">15</sup>Laat dus niemand uwer moeten lijden als moordenaar, of dief, of boosdoener, of als een bemoeial. </span><span class="verse"><sup id="1Pet.4.16" class="v">16</sup>Indien hij echter als <span class="highlight tooltipkeyword" data-keyword="334" title="">Christen</span> lijdt, dan schame hij zich niet, maar verheerlijke God onder die naam. </span><span class="verse"><sup id="1Pet.4.17" class="v">17</sup>Want het is nu de tijd, dat het oordeel begint bij het huis Gods; als het bij ons begint, wat zal het einde zijn van hen, die <span class="highlight tooltipkeyword" data-keyword="1711,1710" title="">ongehoorzaam</span> blijven aan het evangelie Gods? </span><span class="verse"><sup id="1Pet.4.18" class="v">18</sup>En indien de rechtvaardige ternauwernood behouden wordt, waar zal dan de goddeloze en zondaar verschijnen? </span><span class="verse"><sup id="1Pet.4.19" class="v">19</sup>Laten derhalve ook zij, die naar de wil van God lijden, hun zielen aan de getrouwe Schepper overgeven, steeds het goede doende.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vermaning en groet</h3> 
  <p class="p"><h1>5</h1><span class="verse"><sup id="1Pet.5.1" class="v">1</sup>De <span class="highlight tooltipkeyword" data-keyword="390" title="">oudsten</span> onder u vermaan ik dan als medeoudste en getuige van het lijden van <span class="highlight tooltipkeyword" data-keyword="101" title="">Christus</span>, die ook een deelgenoot ben van de heerlijkheid, welke zal geopenbaard worden: </span><span class="verse"><sup id="1Pet.5.2" class="v">2</sup>hoedt de kudde Gods, die bij u is, niet gedwongen, maar uit vrije beweging, naar de wil van God, niet uit schandelijke winzucht, maar uit bereidwilligheid, </span><span class="verse"><sup id="1Pet.5.3" class="v">3</sup>niet als heerschappij voerend over hetgeen u ten deel gevallen is, maar als voorbeelden der kudde. </span><span class="verse"><sup id="1Pet.5.4" class="v">4</sup>En wanneer de opperherder verschijnt, zult gij de onverwelkelijke krans der heerlijkheid verwerven.</span></p> 
  <p class="p"><span class="indent"></span><span class="verse"><sup id="1Pet.5.5" class="v">5</sup>Evenzo gij, jongeren, onderwerpt u aan de oudsten. Omgordt u allen jegens elkander met nederigheid, want God wederstaat de hoogmoedigen, maar de nederigen geeft Hij genade.</span></p> 
  <p class="p"><span class="indent"></span><span class="verse"><sup id="1Pet.5.6" class="v">6</sup>Vernedert u dan onder de machtige hand Gods, opdat Hij u verhoge te zijner tijd. </span><span class="verse"><sup id="1Pet.5.7" class="v">7</sup>Werpt al uw bekommernis op Hem, want Hij zorgt voor u.</span></p> 
  <p class="p"><span class="indent"></span><span class="verse"><sup id="1Pet.5.8" class="v">8</sup>Wordt nuchter en waakzaam. Uw tegenpartij, de <span class="highlight tooltipkeyword" data-keyword="517" title="">duivel</span>, gaat rond als een brullende leeuw, zoekende wie hij zal verslinden. </span><span class="verse"><sup id="1Pet.5.9" class="v">9</sup>Wederstaat hem, vast in het geloof, wetende, dat aan uw broederschap in de wereld hetzelfde lijden wordt toegemeten.</span></p> 
  <p class="p"><span class="indent"></span><span class="verse"><sup id="1Pet.5.10" class="v">10</sup>Doch de God van alle <span class="highlight tooltipkeyword" data-keyword="719,1645" title="">genade</span>, die u in <span class="highlight tooltipkeyword" data-keyword="101" title="">Christus</span> geroepen heeft tot zijn eeuwige heerlijkheid, Hij zal u, na een korte tijd van lijden, volmaken, bevestigen, sterken en grondvesten. </span><span class="verse"><sup id="1Pet.5.11" class="v">11</sup>Hem zij de kracht in alle eeuwigheid! Amen. </span><span class="verse"><sup id="1Pet.5.12" class="v">12</sup>Door Silvanus, die, naar ik meen, voor u een betrouwbaar broeder is, heb ik in het kort geschreven om u te bemoedigen en te betuigen, dat dit de ware <span class="highlight tooltipkeyword" data-keyword="719,1645" title="">genade</span> van God is; daarin moet gij vaststaan.</span></p> 
  <p class="p"><span class="indent"></span><span class="verse"><sup id="1Pet.5.13" class="v">13</sup>U laat de medeuitverkorene te Babylon groeten, en mijn zoon Marcus. </span><span class="verse"><sup id="1Pet.5.14" class="v">14</sup>Groet elkander met de kus der liefde.</span></p> 
  <p class="p"><span class="indent"></span>Vrede zij u allen, die in <span class="highlight tooltipkeyword" data-keyword="101" title="">Christus</span> zijt.</p> 
  <p></p> 
  <br> 
   
 </div> 
</div>