<div class="bibletext"> 
 <div id="scroller"> 
  <h2 class="ms">Begin van de brief</h2> 
  <p class="p"><h1>1</h1><span class="verse"><sup id="3John.1.1" class="v">1</sup>Dit is een brief van de kerkleider. Aan zijn goede vriend Gajus, van wie hij veel houdt.</span></p> 
  <p class="p"><span class="indent"></span><span class="verse"><sup id="3John.1.2" class="v">2</sup>Beste vriend, ik hoop dat alles goed met je gaat, en dat je gezond bent. Ik weet dat het in ieder geval goed gaat met je geloof. </span><span class="verse"><sup id="3John.1.3" class="v">3</sup>Want kortgeleden kwamen er een paar rondreizende christenen bij mij, die vertelden hoe trouw jij bent aan het geloof. Ze vertelden dat jij volgens Gods waarheid leeft. Daar ben ik heel erg blij om. </span><span class="verse"><sup id="3John.1.4" class="v">4</sup>Als ik hoor dat mijn <span class="highlight tooltipkeyword" data-keyword="636" title="">leerlingen</span> volgens Gods waarheid leven, geeft mij dat veel vreugde. Niets geeft mij meer vreugde dan dat!</span></p> 
  <h2 class="ms">Hulp aan andere gelovigen</h2> 
  <h3 class="s">Help rondreizende christenen</h3> 
  <p class="p"><span class="indent"></span><span class="verse"><sup id="3John.1.5" class="v">5</sup>Beste vriend, je doet veel voor andere gelovigen, ook als je hen niet kent. Daarmee laat je zien dat je trouw bent aan het geloof. </span><span class="verse"><sup id="3John.1.6" class="v">6</sup>De gelovigen die jij hebt geholpen, hebben verteld wat jij uit <span class="highlight tooltipkeyword" data-keyword="1054,1056" title="">liefde</span> voor hen gedaan hebt. Alle christenen hier hebben daarover gehoord.</span></p> 
  <p class="p"><span class="indent"></span>Het zou goed zijn, als je die gelovigen ook helpt om weer verder te reizen. Behandel hen met veel respect, zoals God het wil.<span class="verse"><sup id="3John.1.7" class="v">7</sup>Want ze zijn op <span class="highlight tooltipkeyword" data-keyword="1118" title="">reis</span> gegaan om het nieuws over Jezus <span class="highlight tooltipkeyword" data-keyword="101" title="">Christus</span> bekend te maken. En ze nemen geen hulp aan van ongelovigen. </span><span class="verse"><sup id="3John.1.8" class="v">8</sup>Daarom moeten wij die mensen met open armen ontvangen. Zo werken we mee om Gods waarheid bekend te maken.</span></p> 
  <h3 class="s">Het verkeerde gedrag van Diotrefes</h3> 
  <p class="p"><span class="indent"></span><span class="verse"><sup id="3John.1.9" class="v">9</sup>Ik heb een brief geschreven aan de kerk waar ook Diotrefes bij hoort. Maar Diotrefes wil niets met ons te maken hebben. En hij speelt de baas over de anderen. </span><span class="verse"><sup id="3John.1.10" class="v">10</sup>Als ik zelf bij hen kom, zal ik Diotrefes streng toespreken over zijn verkeerde gedrag. Want die man vertelt leugens over ons. En dat is niet het enige. Hij wil rondreizende christenen niet in zijn huis ontvangen. En als iemand hen wel wil ontvangen, verbiedt Diotrefes dat. Dan zet hij zo iemand zelfs uit de kerk.</span></p> 
  <h3 class="s">Demetrius is te vertrouwen</h3> 
  <p class="p"><span class="indent"></span><span class="verse"><sup id="3John.1.11" class="v">11</sup>Beste vriend, neem het slechte voorbeeld van Diotrefes niet over. Maar doe wat goed is. Iemand die het goede doet, is een kind van God. Maar mensen die het kwade doen, hebben God nooit echt gekend.</span></p> 
  <p class="p"><span class="indent"></span><span class="verse"><sup id="3John.1.12" class="v">12</sup>Over Demetrius vertelt iedereen goede dingen. Ook zijn eigen gedrag laat zien hoe goed hij is. En ook wij vertellen overal over zijn goedheid. En je weet dat alles wat wij zeggen, betrouwbaar is.</span></p> 
  <h2 class="ms">Slot van de brief</h2> 
  <p class="p"><span class="indent"></span><span class="verse"><sup id="3John.1.13" class="v">13</sup>Er zijn nog veel meer dingen die ik tegen je wil zeggen. Maar ik doe dat liever niet in een brief. </span><span class="verse"><sup id="3John.1.14" class="v">14</sup>Ik hoop dat ik je binnenkort zal zien. Dan kan ik je persoonlijk spreken.</span></p> 
  <p class="p"><span class="indent"></span><span class="verse"><sup id="3John.1.15" class="v">15</sup>Ik wens je vrede. De christenen die bij mij zijn, groeten je. Breng mijn groeten over aan alle christenen bij jou, aan iedereen persoonlijk.</span></p> 
  <br> 
   
 </div> 
</div>