<div class="bibletext"> 
 <div id="scroller"> 
  <h3 class="s">Eerste klaaglied: Jeruzalem ten onder gegaan</h3> 
  <p class="q1"><h1>1</h1><sup id="Lam.1.1" class="v">1</sup>Hoe zit zij eenzaam neder,</p> 
  <p class="q2">de eens volkrijke stad;</p> 
  <p class="q1">als een <span class="highlight tooltipkeyword" data-keyword="89" title="">weduwe</span> is zij geworden,</p> 
  <p class="q2">die machtig was onder de volken;</p> 
  <p class="q1">de vorstin onder de landschappen</p> 
  <p class="q2">is onderworpen aan herendienst.</p> 
  <p class="b"></p> 
  <p class="q1"><sup id="Lam.1.2" class="v">2</sup>Bitter weent zij des nachts,</p> 
  <p class="q2">tranen vloeien langs haar wangen;</p> 
  <p class="q1">niemand is er, die haar troost</p> 
  <p class="q2">onder al haar minnaars;</p> 
  <p class="q1">al haar vrienden werden haar ontrouw,</p> 
  <p class="q2">tot vijanden zijn zij haar geworden.</p> 
  <p class="b"></p> 
  <p class="q1"><sup id="Lam.1.3" class="v">3</sup>Juda is ontvolkt door ellende</p> 
  <p class="q2">en door harde dienst;</p> 
  <p class="q1">het woont te midden van de volken,</p> 
  <p class="q2">maar vindt geen rust;</p> 
  <p class="q1">al zijn vervolgers hebben het achterhaald,</p> 
  <p class="q2">midden in de benauwing.</p> 
  <p class="b"></p> 
  <p class="q1"><sup id="Lam.1.4" class="v">4</sup>De <span class="highlight tooltipkeyword" data-keyword="1118" title="">wegen</span> naar Sion treuren,</p> 
  <p class="q2">omdat er geen feestgangers zijn;</p> 
  <p class="q1">al haar <span class="highlight tooltipkeyword" data-keyword="36,1088" title="">poorten</span> liggen verlaten,</p> 
  <p class="q2">haar <span class="highlight tooltipkeyword" data-keyword="989" title="">priesters</span> zuchten,</p> 
  <p class="q1">haar jonkvrouwen zijn bedroefd,</p> 
  <p class="q2">en zij zelf - bitter is het haar.</p> 
  <p class="b"></p> 
  <p class="q1"><sup id="Lam.1.5" class="v">5</sup>Haar tegenstanders hebben de overhand,</p> 
  <p class="q2">haar vijanden zijn welgemoed,</p> 
  <p class="q1">want de <span class="nd">Here</span> heeft haar in kommer gedompeld</p> 
  <p class="q2">om haar menigvuldige <span class="highlight tooltipkeyword" data-keyword="1710" title="">overtredingen</span>;</p> 
  <p class="q1">haar jonge kinderen moesten in gevangenschap gaan,</p> 
  <p class="q2">voor de tegenstander uit.</p> 
  <p class="b"></p> 
  <p class="q1"><sup id="Lam.1.6" class="v">6</sup>Geweken is van Sions dochter</p> 
  <p class="q2">al haar heerlijkheid;</p> 
  <p class="q1">haar vorsten werden als herten</p> 
  <p class="q2">die geen weide vinden,</p> 
  <p class="q1">zij gingen, beroofd van kracht,</p> 
  <p class="q2">voor de vervolger uit.</p> 
  <p class="b"></p> 
  <p class="q1"><sup id="Lam.1.7" class="v">7</sup>Jeruzalem blijft gedenken,</p> 
  <p class="q2">in de dagen van haar ellende en omzwerving,</p> 
  <p class="q1">al de kostbaarheden,</p> 
  <p class="q2">die zij bezat in de dagen van weleer;</p> 
  <p class="q1">toen haar volk in de hand van de vijand viel</p> 
  <p class="q2">en zij geen helper had,</p> 
  <p class="q1">aanschouwden de vijanden haar, en lachten</p> 
  <p class="q2">om haar ondergang.</p> 
  <p class="b"></p> 
  <p class="q1"><sup id="Lam.1.8" class="v">8</sup>Zwaar heeft Jeruzalem gezondigd;</p> 
  <p class="q2">daarom wordt zij gemeden als een onreine;</p> 
  <p class="q1">allen die haar eerden, verachten haar,</p> 
  <p class="q2">omdat zij haar naaktheid zien;</p> 
  <p class="q1">en zelf ook zucht zij</p> 
  <p class="q2">en wendt haar gelaat af.</p> 
  <p class="b"></p> 
  <p class="q1"><sup id="Lam.1.9" class="v">9</sup>Haar <span class="highlight tooltipkeyword" data-keyword="1690,1699,1698" title="">onreinheid</span> kleeft aan de zoom van haar kleed;</p> 
  <p class="q2">zij heeft niet gedacht aan het einde,</p> 
  <p class="q1">ontstellend diep is zij gezonken,</p> 
  <p class="q2">niemand is er, die haar troost. -</p> 
  <p class="q1">Zie, <span class="nd">Here</span>, mijn ellende aan,</p> 
  <p class="q2">want de vijand is overmoedig!</p> 
  <p class="b"></p> 
  <p class="q1"><sup id="Lam.1.10" class="v">10</sup>De vijand heeft zijn hand uitgestrekt</p> 
  <p class="q2">naar al haar kostbaarheden;</p> 
  <p class="q1">ja, aanzien moest zij, hoe volken</p> 
  <p class="q2">haar heiligdom binnentraden,</p> 
  <p class="q1">van wie Gij hadt geboden: zij zullen niet komen</p> 
  <p class="q2">bij u in de gemeente.</p> 
  <p class="b"></p> 
  <p class="q1"><sup id="Lam.1.11" class="v">11</sup>Heel haar bevolking zucht,</p> 
  <p class="q2">zoekende naar brood;</p> 
  <p class="q1">zij geven hun kostbaarheden voor voedsel,</p> 
  <p class="q2">om het leven te rekken. -</p> 
  <p class="q1">Zie, <span class="nd">Here</span>, en aanschouw,</p> 
  <p class="q2">hoe veracht ik ben geworden.</p> 
  <p class="b"></p> 
  <p class="q1"><sup id="Lam.1.12" class="v">12</sup>Raakt het u niet, gij allen die voorbijgaat?</p> 
  <p class="q2">Aanschouwt en ziet,</p> 
  <p class="q1">of er een smart is als de smart</p> 
  <p class="q2">die mij werd aangedaan,</p> 
  <p class="q1">waarmee de <span class="nd">Here</span> mij in kommer dompelde</p> 
  <p class="q2">ten dage van zijn brandende toorn.</p> 
  <p class="b"></p> 
  <p class="q1"><sup id="Lam.1.13" class="v">13</sup>Van uit den hoge zond Hij vuur;</p> 
  <p class="q2">tot in mijn gebeente deed Hij het zinken;</p> 
  <p class="q1">Hij spreidde een net voor mijn voeten</p> 
  <p class="q2">en deed mij deinzen achterwaarts;</p> 
  <p class="q1">Hij deed mij verbijsterd staan,</p> 
  <p class="q2">ellendig de ganse dag.</p> 
  <p class="b"></p> 
  <p class="q1"><sup id="Lam.1.14" class="v">14</sup>Zwaar weegt het <span class="highlight tooltipkeyword" data-keyword="62" title="">juk</span> mijner <span class="highlight tooltipkeyword" data-keyword="1710" title="">overtredingen</span>,</p> 
  <p class="q2">door zijn hand ineengevlochten;</p> 
  <p class="q1">zij liggen op mijn hals,</p> 
  <p class="q2">het heeft mijn kracht doen struikelen;</p> 
  <p class="q1">de Here heeft mij overgegeven in de macht van hen,</p> 
  <p class="q2">tegenover wie ik niet staande kon blijven.</p> 
  <p class="b"></p> 
  <p class="q1"><sup id="Lam.1.15" class="v">15</sup>De Here in mijn midden</p> 
  <p class="q2">heeft al mijn machtigen verworpen;</p> 
  <p class="q1">Hij heeft tegen mij een feest uitgeroepen</p> 
  <p class="q2">om mijn jongelingen te verdelgen;</p> 
  <p class="q1">de Here heeft in de pers getreden</p> 
  <p class="q2">de jonkvrouw, de dochter van Juda.</p> 
  <p class="b"></p> 
  <p class="q1"><sup id="Lam.1.16" class="v">16</sup>Daarom moet ik wenen,</p> 
  <p class="q2">mijn oog, mijn oog vliet van water,</p> 
  <p class="q1">want verre van mij is de trooster</p> 
  <p class="q2">die mijn ziel verkwikken zou;</p> 
  <p class="q1">mijn zonen zijn verbijsterd -</p> 
  <p class="q2">zo machtig is de vijand!</p> 
  <p class="b"></p> 
  <p class="q1"><sup id="Lam.1.17" class="v">17</sup>Sion strekt haar handen uit,</p> 
  <p class="q2">niemand is er, die haar troost;</p> 
  <p class="q1">de <span class="nd">Here</span> riep tegen <span class="highlight tooltipkeyword" data-keyword="1784" title="">Jakob</span></p> 
  <p class="q2">zijn naburen als tegenstanders op.</p> 
  <p class="q1">Jeruzalem is geworden</p> 
  <p class="q2">als een onreine in hun midden.</p> 
  <p class="b"></p> 
  <p class="q1"><sup id="Lam.1.18" class="v">18</sup>Hij, de <span class="nd">Here</span>, is <span class="highlight tooltipkeyword" data-keyword="1630,1629,1621" title="">rechtvaardig</span>,</p> 
  <p class="q2">want tegen zijn woord ben ik weerspannig geweest.</p> 
  <p class="q1">Hoort toch, al gij volken,</p> 
  <p class="q2">en ziet mijn smart;</p> 
  <p class="q1">mijn jonkvrouwen en mijn jongelingen</p> 
  <p class="q2">zijn in gevangenschap gegaan.</p> 
  <p class="b"></p> 
  <p class="q1"><sup id="Lam.1.19" class="v">19</sup>Ik heb geroepen om mijn minnaars,</p> 
  <p class="q2">zij lieten mij bedrogen staan.</p> 
  <p class="q1">Mijn <span class="highlight tooltipkeyword" data-keyword="989" title="">priesters</span> en mijn <span class="highlight tooltipkeyword" data-keyword="390" title="">oudsten</span></p> 
  <p class="q2">zijn in de stad bezweken,</p> 
  <p class="q1">toen zij voor zich voedsel zochten,</p> 
  <p class="q2">om het leven te rekken.</p> 
  <p class="b"></p> 
  <p class="q1"><sup id="Lam.1.20" class="v">20</sup>Zie, <span class="nd">Here</span>, hoe bang het mij is;</p> 
  <p class="q2">mijn binnenste is vol onrust,</p> 
  <p class="q1">mijn <span class="highlight tooltipkeyword" data-keyword="631" title="">hart</span> keert zich om in mijn borst,</p> 
  <p class="q2">omdat ik zeer weerspannig geweest ben.</p> 
  <p class="q1">Buiten maakt het <span class="highlight tooltipkeyword" data-keyword="985,31" title="">zwaard</span> kinderloos,</p> 
  <p class="q2">binnenshuis de pest.</p> 
  <p class="b"></p> 
  <p class="q1"><sup id="Lam.1.21" class="v">21</sup>Zij horen, hoe ik zucht,</p> 
  <p class="q2">maar niemand is er, die mij troost;</p> 
  <p class="q1">al mijn vijanden hebben mijn rampspoed vernomen;</p> 
  <p class="q2">zij verblijden zich, dat Gij het gedaan hebt,</p> 
  <p class="q1">dat Gij hebt doen komen de dag die Gij hadt aangekondigd -</p> 
  <p class="q2">dat zij mogen worden gelijk ik,</p> 
  <p class="b"></p> 
  <p class="p"><span class="verse"><sup id="Lam.1.22" class="v">22</sup>dat al hun boosheid kome voor uw aangezicht!</span></p> 
  <p class="q2">Doe aan hen,</p> 
  <p class="q1">gelijk Gij aan mij hebt gedaan</p> 
  <p class="q2">vanwege al mijn <span class="highlight tooltipkeyword" data-keyword="1710" title="">overtredingen</span>,</p> 
  <p class="q1">want menigvuldig zijn mijn zuchten</p> 
  <p class="q2">en mijn <span class="highlight tooltipkeyword" data-keyword="631" title="">hart</span> is ziek.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Tweede klaaglied: Jeruzalem onder Gods toorn</h3> 
  <p class="q1"><h1>2</h1><sup id="Lam.2.1" class="v">1</sup>Hoe hult de Here in zijn toorn</p> 
  <p class="q2">de dochter Sions in wolkefloers!</p> 
  <p class="q1">Van de hemel heeft Hij ter aarde geworpen</p> 
  <p class="q2">de luister van Israël,</p> 
  <p class="q1">Hij is niet gedachtig geweest aan zijn voetbank</p> 
  <p class="q2">ten dage van zijn toorn.</p> 
  <p class="b"></p> 
  <p class="q1"><sup id="Lam.2.2" class="v">2</sup>De Here heeft meedogenloos vernietigd</p> 
  <p class="q2">al de landouwen van Jakob.</p> 
  <p class="q1">In zijn verbolgenheid heeft Hij terneergeworpen</p> 
  <p class="q2">de vestingen van de dochter van Juda;</p> 
  <p class="q1">Hij heeft ter aarde gestoten en ontwijd</p> 
  <p class="q2">het koninkrijk met zijn vorsten.</p> 
  <p class="b"></p> 
  <p class="q1"><sup id="Lam.2.3" class="v">3</sup>In zijn brandende toorn heeft Hij afgehouwen</p> 
  <p class="q2">alle hoornen van Israël.</p> 
  <p class="q1">Hij heeft zijn rechterhand teruggetrokken</p> 
  <p class="q2">bij de nadering van de vijand;</p> 
  <p class="q1">ja, tegen <span class="highlight tooltipkeyword" data-keyword="1784" title="">Jakob</span> is Hij ontbrand als een vlammend vuur,</p> 
  <p class="q2">dat rondom verteert.</p> 
  <p class="b"></p> 
  <p class="q1"><sup id="Lam.2.4" class="v">4</sup>Hij heeft zijn <span class="highlight tooltipkeyword" data-keyword="27,30" title="">boog</span> gespannen als een vijand,</p> 
  <p class="q2">zijn rechterhand opgeheven als een tegenstander;</p> 
  <p class="q1">Hij heeft gedood</p> 
  <p class="q2">al wat een lust der ogen was;</p> 
  <p class="q1">in de <span class="highlight tooltipkeyword" data-keyword="1801" title="">tent</span> van de dochter van Sion</p> 
  <p class="q2">heeft Hij zijn grimmigheid uitgegoten als vuur.</p> 
  <p class="b"></p> 
  <p class="q1"><sup id="Lam.2.5" class="v">5</sup>De Here is als een vijand geworden.</p> 
  <p class="q2">Hij heeft Israël verslonden,</p> 
  <p class="q1">al zijn paleizen vernietigd,</p> 
  <p class="q2">zijn vestingen vernield,</p> 
  <p class="q1">en bij de dochter van Juda vermenigvuldigd</p> 
  <p class="q2">geklag en geklaag.</p> 
  <p class="b"></p> 
  <p class="q1"><sup id="Lam.2.6" class="v">6</sup>Hij heeft zijn <span class="highlight tooltipkeyword" data-keyword="1801" title="">tent</span> omvergehaald als ware het een omheining,</p> 
  <p class="q2">zijn plaats van samenkomst heeft Hij vernield.</p> 
  <p class="q1">De <span class="nd">Here</span> heeft in Sion doen vergeten</p> 
  <p class="q2">feestgetij en sabbat,</p> 
  <p class="q1">en in zijn grimmige toorn versmaad</p> 
  <p class="q2">koning en priester.</p> 
  <p class="b"></p> 
  <p class="q1"><sup id="Lam.2.7" class="v">7</sup>De <span class="nd">Here</span> heeft zijn <span class="highlight tooltipkeyword" data-keyword="1818" title="">altaar</span> verworpen,</p> 
  <p class="q2">zijn heiligdom ontwijd,</p> 
  <p class="q1">Hij heeft overgegeven in de macht van de vijand</p> 
  <p class="q2">de muren van haar paleizen.</p> 
  <p class="q1">Zij hebben in het huis des <span class="nd">Heren</span> getierd</p> 
  <p class="q2">als op een feestdag.</p> 
  <p class="b"></p> 
  <p class="q1"><sup id="Lam.2.8" class="v">8</sup>De <span class="nd">Here</span> had besloten te verwoesten</p> 
  <p class="q2">de <span class="highlight tooltipkeyword" data-keyword="35,1088" title="">muur</span> van Sions dochter.</p> 
  <p class="q1">Hij spande het meetsnoer en weerhield</p> 
  <p class="q2">zijn hand niet van vernietiging.</p> 
  <p class="q1">Voormuur en wal dompelde Hij in <span class="highlight tooltipkeyword" data-keyword="1119" title="">rouw</span>,</p> 
  <p class="q2">tezamen zakten zij ineen.</p> 
  <p class="b"></p> 
  <p class="q1"><sup id="Lam.2.9" class="v">9</sup>Haar <span class="highlight tooltipkeyword" data-keyword="36,1088" title="">poorten</span> zijn in de aarde verzonken,</p> 
  <p class="q2">haar grendels heeft Hij vernield en verbroken;</p> 
  <p class="q1">haar koning en haar vorsten bevinden zich onder de volken,</p> 
  <p class="q2">wetsonderricht is er niet meer;</p> 
  <p class="q1">ook vinden haar <span class="highlight tooltipkeyword" data-keyword="1031" title="">profeten</span></p> 
  <p class="q2">geen gezicht bij de <span class="nd">Here</span>.</p> 
  <p class="b"></p> 
  <p class="q1"><sup id="Lam.2.10" class="v">10</sup>Zwijgend zitten ter aarde</p> 
  <p class="q2">de <span class="highlight tooltipkeyword" data-keyword="390" title="">oudsten</span> der dochter van Sion;</p> 
  <p class="q1">stof hebben zij op hun hoofd gestrooid,</p> 
  <p class="q2">met rouwgewaad zich omgord.</p> 
  <p class="q1">Het hoofd buigen naar de aarde</p> 
  <p class="q2">de jonkvrouwen van Jeruzalem.</p> 
  <p class="b"></p> 
  <p class="q1"><sup id="Lam.2.11" class="v">11</sup>Mijn ogen zijn verteerd door tranen,</p> 
  <p class="q2">mijn binnenste is vol onrust,</p> 
  <p class="q1">mijn hartebloed is ter aarde uitgestort</p> 
  <p class="q2">om de ondergang van de dochter mijns volks,</p> 
  <p class="q1">omdat kinderen en zuigelingen versmachten</p> 
  <p class="q2">op de pleinen der stad.</p> 
  <p class="b"></p> 
  <p class="q1"><sup id="Lam.2.12" class="v">12</sup>Aan hun moeders vragen zij:</p> 
  <p class="q2">waar is koren en <span class="highlight tooltipkeyword" data-keyword="1101" title="">wijn</span>?</p> 
  <p class="q1">terwijl zij versmachten, als verslagenen,</p> 
  <p class="q2">op de pleinen der stad,</p> 
  <p class="q1">terwijl hun leven wegvliet</p> 
  <p class="q2">aan de borst van hun moeders.</p> 
  <p class="b"></p> 
  <p class="q1"><sup id="Lam.2.13" class="v">13</sup>Wat zal ik u voorhouden, waarmee u vergelijken,</p> 
  <p class="q2">o dochter van Jeruzalem?</p> 
  <p class="q1">Wat met u gelijkstellen om u te troosten,</p> 
  <p class="q2">o jonkvrouw, dochter van Sion?</p> 
  <p class="q1">Want groot als de zee is uw breuk;</p> 
  <p class="q2">wie kan u genezing brengen?</p> 
  <p class="b"></p> 
  <p class="q1"><sup id="Lam.2.14" class="v">14</sup>Uw <span class="highlight tooltipkeyword" data-keyword="1031" title="">profeten</span> hebben voor u geschouwd</p> 
  <p class="q2">wat ijdel was en hol,</p> 
  <p class="q1">zij hebben uw ongerechtigheid niet onthuld</p> 
  <p class="q2">om uw lot nog te keren,</p> 
  <p class="q1">zij hebben voor u orakels geschouwd,</p> 
  <p class="q2">ijdel en misleidend.</p> 
  <p class="b"></p> 
  <p class="q1"><sup id="Lam.2.15" class="v">15</sup>Over u slaan de handen in elkaar</p> 
  <p class="q2">allen die voorbijtrekken,</p> 
  <p class="q1">zij fluiten en schudden hun hoofd</p> 
  <p class="q2">over de dochter van Jeruzalem:</p> 
  <p class="q1">is dit de stad, die genoemd werd</p> 
  <p class="q2">de volmaakte in schoonheid,</p> 
  <p class="q1">de vreugde der ganse aarde?</p> 
  <p class="b"></p> 
  <p class="q1"><sup id="Lam.2.16" class="v">16</sup>Tegen u sperren honend de mond open</p> 
  <p class="q2">al uw vijanden,</p> 
  <p class="q1">zij fluiten en knersen de tanden,</p> 
  <p class="q2">zij zeggen: wij hebben haar vernietigd,</p> 
  <p class="q1">ja, dit is de dag, waarop wij gehoopt hebben,</p> 
  <p class="q2">wij beleven, wij aanschouwen hem.</p> 
  <p class="b"></p> 
  <p class="q1"><sup id="Lam.2.17" class="v">17</sup>De <span class="nd">Here</span> heeft volvoerd wat Hij Zich had voorgenomen,</p> 
  <p class="q2">Hij heeft in vervulling doen gaan, wat Hij gesproken heeft,</p> 
  <p class="q1">wat Hij sinds de dagen van weleer heeft bevolen;</p> 
  <p class="q2">meedogenloos heeft Hij terneergeworpen,</p> 
  <p class="q1">Hij heeft de vijand over u vrolijk gemaakt,</p> 
  <p class="q2">de <span class="highlight tooltipkeyword" data-keyword="1006" title="">hoorn</span> uwer tegenstanders verhoogd.</p> 
  <p class="b"></p> 
  <p class="q1"><sup id="Lam.2.18" class="v">18</sup>Het <span class="highlight tooltipkeyword" data-keyword="631" title="">hart</span> (des volks) schreeuwt tot de Here. -</p> 
  <p class="q2">O, <span class="highlight tooltipkeyword" data-keyword="35,1088" title="">muur</span> van Sions dochter,</p> 
  <p class="q1">laat tranen neervlieten als een beek</p> 
  <p class="q2">bij dag en bij nacht,</p> 
  <p class="q1">gun uzelf geen verpozing,</p> 
  <p class="q2">uw oogappel ruste niet!</p> 
  <p class="b"></p> 
  <p class="q1"><sup id="Lam.2.19" class="v">19</sup>Sta op, kerm in de nacht</p> 
  <p class="q2">bij het begin van iedere nachtwake,</p> 
  <p class="q1">stort uw <span class="highlight tooltipkeyword" data-keyword="631" title="">hart</span> uit als water</p> 
  <p class="q2">voor het aangezicht des Heren,</p> 
  <p class="q1">hef tot Hem uw handen omhoog</p> 
  <p class="q2">ter wille van het leven uwer kinderen,</p> 
  <p class="q1">die van honger versmachten</p> 
  <p class="q2">op de hoek van elke straat.</p> 
  <p class="b"></p> 
  <p class="q1"><sup id="Lam.2.20" class="v">20</sup>Zie, <span class="nd">Here</span>, en aanschouw</p> 
  <p class="q2">wie Gij dit hebt aangedaan!</p> 
  <p class="q1">Moeten vrouwen haar eigen kroost eten,</p> 
  <p class="q2">de kinderen, die zij koesteren?</p> 
  <p class="q1">Moeten in het heiligdom des Heren gedood worden</p> 
  <p class="q2"><span class="highlight tooltipkeyword" data-keyword="588,989" title="">priester</span> en <span class="highlight tooltipkeyword" data-keyword="1030,1035,1032,1033" title="">profeet</span>?</p> 
  <p class="b"></p> 
  <p class="q1"><sup id="Lam.2.21" class="v">21</sup>Op de straten liggen ter aarde</p> 
  <p class="q2">knaap en grijsaard;</p> 
  <p class="q1">mijn jonkvrouwen en mijn jongelingen</p> 
  <p class="q2">zijn gevallen door het zwaard.</p> 
  <p class="q1">Ten dage van uw toorn hebt Gij ze gedood,</p> 
  <p class="q2">meedogenloos geslacht.</p> 
  <p class="b"></p> 
  <p class="p"><span class="verse"><sup id="Lam.2.22" class="v">22</sup>Als voor een feestdag riept Gij samen</span></p> 
  <p class="q2">wat mij van alle kanten verschrikte;</p> 
  <p class="q1">op de dag van de toorn des <span class="nd">Heren</span></p> 
  <p class="q2">was er niemand die ontkwam of behouden bleef.</p> 
  <p class="q1">Hen die ik had verzorgd en grootgebracht,</p> 
  <p class="q2">heeft mijn vijand verdelgd.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Derde klaaglied: Ellende en vertroosting</h3> 
  <p class="q1"><h1>3</h1><sup id="Lam.3.1" class="v">1</sup>Ik ben de man die ellende heeft gezien</p> 
  <p class="q2">door de roede zijner verbolgenheid.</p> 
  <p class="q1"><sup id="Lam.3.2" class="v">2</sup>Mij heeft Hij gevoerd en doen gaan</p> 
  <p class="q2">in duisternis en donkerte.</p> 
  <p class="q1"><sup id="Lam.3.3" class="v">3</sup>Waarlijk, tegen mij keert Hij telkens weder</p> 
  <p class="q2">zijn hand, de ganse dag.</p> 
  <p class="b"></p> 
  <p class="q1"><sup id="Lam.3.4" class="v">4</sup>Hij heeft mijn vlees en mijn huid doen wegteren,</p> 
  <p class="q2">mijn beenderen gebroken.</p> 
  <p class="q1"><sup id="Lam.3.5" class="v">5</sup>Hij heeft aan alle zijden tegen mij opgehoopt</p> 
  <p class="q2">vergif en moeite.</p> 
  <p class="q1"><sup id="Lam.3.6" class="v">6</sup>Hij heeft mij in duistere plaatsen doen wonen</p> 
  <p class="q2">als de doden van voorlang.</p> 
  <p class="b"></p> 
  <p class="q1"><sup id="Lam.3.7" class="v">7</sup>Hij heeft mij iedere uitgang versperd,</p> 
  <p class="q2">mij in zware koperen ketenen geklonken.</p> 
  <p class="q1"><sup id="Lam.3.8" class="v">8</sup>Zelfs als ik schreeuw en om hulp roep,</p> 
  <p class="q2">versmaadt Hij mijn gebed.</p> 
  <p class="q1"><sup id="Lam.3.9" class="v">9</sup>Hij heeft mijn <span class="highlight tooltipkeyword" data-keyword="1118" title="">weg</span> versperd met steenblokken,</p> 
  <p class="q2">mijn paden onbegaanbaar gemaakt.</p> 
  <p class="b"></p> 
  <p class="q1"><sup id="Lam.3.10" class="v">10</sup>Hij is mij een loerende beer,</p> 
  <p class="q2">een leeuw in verborgen schuilhoeken.</p> 
  <p class="q1"><sup id="Lam.3.11" class="v">11</sup>Hij laat mij geen uitweg, en verscheurt mij,</p> 
  <p class="q2">Hij heeft mij geslagen met verbijstering,</p> 
  <p class="q1"><sup id="Lam.3.12" class="v">12</sup>Hij heeft zijn <span class="highlight tooltipkeyword" data-keyword="30,27" title="">boog</span> gespannen en mij gesteld</p> 
  <p class="q2">tot doelwit voor zijn pijl.</p> 
  <p class="b"></p> 
  <p class="q1"><sup id="Lam.3.13" class="v">13</sup>Hij heeft in mijn nieren doen doordringen</p> 
  <p class="q2">de <span class="highlight tooltipkeyword" data-keyword="27,30" title="">pijlen</span> uit zijn koker.</p> 
  <p class="q1"><sup id="Lam.3.14" class="v">14</sup>Ik ben een belaching geworden voor heel mijn volk,</p> 
  <p class="q2">hun spotlied heel de dag.</p> 
  <p class="q1"><sup id="Lam.3.15" class="v">15</sup>Hij heeft mij met bittere kruiden verzadigd</p> 
  <p class="q2">en mij met alsem gedrenkt.</p> 
  <p class="b"></p> 
  <p class="q1"><sup id="Lam.3.16" class="v">16</sup>Hij liet mij de tanden op kiezel stukbijten,</p> 
  <p class="q2">Hij drukte mij neer in het stof.</p> 
  <p class="q1"><sup id="Lam.3.17" class="v">17</sup>Gij hebt mijn ziel het heil doen derven,</p> 
  <p class="q2">ik ben vergeten wat geluk is.</p> 
  <p class="q1"><sup id="Lam.3.18" class="v">18</sup>Ik dacht: vergaan is mijn kracht,</p> 
  <p class="q2">vervlogen mijn hoop op de <span class="nd">Here</span>.</p> 
  <p class="b"></p> 
  <p class="q1"><sup id="Lam.3.19" class="v">19</sup>Gedenk aan mijn ellende en omzwerving,</p> 
  <p class="q2">aan de alsem en het vergif.</p> 
  <p class="q1"><sup id="Lam.3.20" class="v">20</sup>Zo vaak mijn ziel dit gedenkt,</p> 
  <p class="q2">buigt zij zich neder in mij.</p> 
  <p class="q1"><sup id="Lam.3.21" class="v">21</sup>Dit zal ik mij te binnen brengen,</p> 
  <p class="q2">daarom zal ik hopen:</p> 
  <p class="b"></p> 
  <p class="q1"><sup id="Lam.3.22" class="v">22</sup>Het zijn de gunstbewijzen des <span class="nd">Heren</span>, dat wij niet omgekomen zijn,</p> 
  <p class="q2">want zijn barmhartigheden houden niet op,</p> 
  <p class="q1"><sup id="Lam.3.23" class="v">23</sup>elke morgen zijn zij nieuw,</p> 
  <p class="q2">groot is uw trouw!</p> 
  <p class="q1"><sup id="Lam.3.24" class="v">24</sup>Mijn ziel zegt: Mijn deel is de <span class="nd">Here</span>,</p> 
  <p class="q2">daarom zal ik op Hem hopen.</p> 
  <p class="b"></p> 
  <p class="q1"><sup id="Lam.3.25" class="v">25</sup>Goed is de <span class="nd">Here</span> voor wie Hem verwachten,</p> 
  <p class="q2">voor de ziel die Hem zoekt;</p> 
  <p class="q1"><sup id="Lam.3.26" class="v">26</sup>goed is het, in stilheid te wachten</p> 
  <p class="q2">op het heil des <span class="nd">Heren</span>;</p> 
  <p class="q1"><sup id="Lam.3.27" class="v">27</sup>goed is het voor de man,</p> 
  <p class="q2">dat hij een <span class="highlight tooltipkeyword" data-keyword="62" title="">juk</span> in zijn jeugd draagt.</p> 
  <p class="b"></p> 
  <p class="q1"><sup id="Lam.3.28" class="v">28</sup>Hij zitte eenzaam en zwijge stil,</p> 
  <p class="q2">als Hij het hem heeft opgelegd.</p> 
  <p class="q1"><sup id="Lam.3.29" class="v">29</sup>Hij drukke zijn mond in het stof,</p> 
  <p class="q2">misschien is er hoop.</p> 
  <p class="q1"><sup id="Lam.3.30" class="v">30</sup>Hij biede de wang aan wie hem slaat,</p> 
  <p class="q2">hij worde verzadigd van smaad.</p> 
  <p class="b"></p> 
  <p class="q1"><sup id="Lam.3.31" class="v">31</sup>Want niet voor eeuwig verstoot</p> 
  <p class="q2">de Here.</p> 
  <p class="q1"><sup id="Lam.3.32" class="v">32</sup>Want als Hij bedroefd heeft, ontfermt Hij Zich</p> 
  <p class="q2">naar de grootheid van zijn gunstbewijzen.</p> 
  <p class="q1"><sup id="Lam.3.33" class="v">33</sup>Immers niet van harte verdrukt</p> 
  <p class="q2">en bedroeft Hij de mensenkinderen.</p> 
  <p class="b"></p> 
  <p class="q1"><sup id="Lam.3.34" class="v">34</sup>Dat men onder zijn voeten vertrapt</p> 
  <p class="q2">alle gevangenen der aarde,</p> 
  <p class="q1"><sup id="Lam.3.35" class="v">35</sup>dat men het recht van een man buigt</p> 
  <p class="q2">voor het aangezicht van de Allerhoogste,</p> 
  <p class="q1"><sup id="Lam.3.36" class="v">36</sup>dat men een mens in zijn rechtszaak verongelijkt,</p> 
  <p class="q2">zou de Here dat niet zien?</p> 
  <p class="b"></p> 
  <p class="q1"><sup id="Lam.3.37" class="v">37</sup>Wie is het, die spreekt en het is er,</p> 
  <p class="q2">wanneer de Here het niet gebiedt?</p> 
  <p class="q1"><sup id="Lam.3.38" class="v">38</sup>Komt niet uit de mond des Allerhoogsten</p> 
  <p class="q2">het kwade en het goede?</p> 
  <p class="q1"><sup id="Lam.3.39" class="v">39</sup>Wat klaagt dan een mens in het leven!</p> 
  <p class="q2">Ieder (klage) over zijn zonde.</p> 
  <p class="b"></p> 
  <p class="q1"><sup id="Lam.3.40" class="v">40</sup>Laten wij onze <span class="highlight tooltipkeyword" data-keyword="1118" title="">wegen</span> doorzoeken en doorvorsen</p> 
  <p class="q2">en ons bekeren tot de <span class="nd">Here</span>.</p> 
  <p class="q1"><sup id="Lam.3.41" class="v">41</sup>Laten wij met de handen ons <span class="highlight tooltipkeyword" data-keyword="631" title="">hart</span> opheffen</p> 
  <p class="q2">tot God in de hemel:</p> 
  <p class="q1"><sup id="Lam.3.42" class="v">42</sup>Wij hebben overtreden en zijn weerspannig geweest -</p> 
  <p class="q2">Gij hebt niet vergeven.</p> 
  <p class="b"></p> 
  <p class="q1"><sup id="Lam.3.43" class="v">43</sup>Gij hebt U in toorn gehuld, Gij hebt ons vervolgd,</p> 
  <p class="q2">ons meedogenloos gedood.</p> 
  <p class="q1"><sup id="Lam.3.44" class="v">44</sup>Gij hebt U gehuld in een wolk,</p> 
  <p class="q2">ondoordringbaar voor het gebed.</p> 
  <p class="q1"><sup id="Lam.3.45" class="v">45</sup>Gij hebt ons gemaakt tot verachtelijk uitvaagsel</p> 
  <p class="q2">te midden van de volkeren.</p> 
  <p class="b"></p> 
  <p class="q1"><sup id="Lam.3.46" class="v">46</sup>Tegen ons hebben hun mond opengesperd</p> 
  <p class="q2">al onze vijanden.</p> 
  <p class="q1"><sup id="Lam.3.47" class="v">47</sup>Schrik en strik zijn over ons gekomen,</p> 
  <p class="q2">verderf en breuk.</p> 
  <p class="q1"><sup id="Lam.3.48" class="v">48</sup>Waterbeken vloeien uit mijn oog</p> 
  <p class="q2">om de ondergang van de dochter mijns volks.</p> 
  <p class="b"></p> 
  <p class="q1"><sup id="Lam.3.49" class="v">49</sup>Mijn oog baadt in tranen, zonder ophouden,</p> 
  <p class="q2">zonder verpozen,</p> 
  <p class="q1"><sup id="Lam.3.50" class="v">50</sup>totdat de <span class="nd">Here</span> nederziet</p> 
  <p class="q2">en neerschouwt uit de hemel.</p> 
  <p class="q1"><sup id="Lam.3.51" class="v">51</sup>Mijn oog doet mij pijn</p> 
  <p class="q2">om al de dochteren mijner stad.</p> 
  <p class="b"></p> 
  <p class="q1"><sup id="Lam.3.52" class="v">52</sup>Fel hebben zij mij, als een vogel, opgejaagd,</p> 
  <p class="q2">die mij vijandig zijn zonder oorzaak.</p> 
  <p class="q1"><sup id="Lam.3.53" class="v">53</sup>Zij hebben mijn leven in een <span class="highlight tooltipkeyword" data-keyword="1154" title="">put</span> versmoord</p> 
  <p class="q2">en stenen op mij geworpen.</p> 
  <p class="q1"><sup id="Lam.3.54" class="v">54</sup>Wateren stroomden over mijn hoofd;</p> 
  <p class="q2">ik dacht: ik ben verloren.</p> 
  <p class="b"></p> 
  <p class="q1"><sup id="Lam.3.55" class="v">55</sup>Ik roep uw naam aan, o <span class="nd">Here</span>,</p> 
  <p class="q2">uit het onderste van de put.</p> 
  <p class="q1"><sup id="Lam.3.56" class="v">56</sup>Gij hoort mijn stem: verberg uw oor niet</p> 
  <p class="q2">voor mijn zuchten, mijn hulpgeschrei.</p> 
  <p class="q1"><sup id="Lam.3.57" class="v">57</sup>Gij zijt nabij ten dage, dat ik U aanroep,</p> 
  <p class="q2">Gij zegt: Vrees niet.</p> 
  <p class="b"></p> 
  <p class="q1"><sup id="Lam.3.58" class="v">58</sup>Gij voert, o Here, mijn rechtsgeding,</p> 
  <p class="q2">Gij verlost mijn leven.</p> 
  <p class="q1"><sup id="Lam.3.59" class="v">59</sup>Gij ziet, o <span class="nd">Here</span>, mijn verongelijking,</p> 
  <p class="q2">ach, verschaf mij recht.</p> 
  <p class="q1"><sup id="Lam.3.60" class="v">60</sup>Gij ziet al hun wraakzucht,</p> 
  <p class="q2">al hun overleggingen tegen mij.</p> 
  <p class="b"></p> 
  <p class="q1"><sup id="Lam.3.61" class="v">61</sup>Gij hoort, o <span class="nd">Here</span>, hun smaad,</p> 
  <p class="q2">al hun overleggingen tegen mij,</p> 
  <p class="q1"><sup id="Lam.3.62" class="v">62</sup>de taal van wie tegen mij opstaan, en hun gemompel</p> 
  <p class="q2">tegen mij, de ganse dag.</p> 
  <p class="q1"><sup id="Lam.3.63" class="v">63</sup>Aanschouw hun zitten en hun opstaan:</p> 
  <p class="q2">Ik ben hun spotlied.</p> 
  <p class="b"></p> 
  <p class="q1"><sup id="Lam.3.64" class="v">64</sup>Gij zult hun vergelden, o <span class="nd">Here</span>,</p> 
  <p class="q2">naar het werk hunner handen.</p> 
  <p class="q1"><sup id="Lam.3.65" class="v">65</sup>Gij zult hun geest verblinden -</p> 
  <p class="q2">uw <span class="highlight tooltipkeyword" data-keyword="1061" title="">vloek</span> over hen!</p> 
  <p class="p"><span class="verse"><sup id="Lam.3.66" class="v">66</sup>Gij zult hen in toorn vervolgen en verdelgen</span></p> 
  <p class="q2">van onder des <span class="nd">Heren</span> hemel.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vierde klaaglied: Druk in plaats van heerlijkheid</h3> 
  <p class="q1"><h1>4</h1><sup id="Lam.4.1" class="v">1</sup>Hoe is het goud verdonkerd,</p> 
  <p class="q2">ontluisterd het goede, fijne goud!</p> 
  <p class="q1">De <span class="highlight tooltipkeyword" data-keyword="1038" title="">heilige</span> stenen zijn weggeworpen</p> 
  <p class="q2">op de hoek van elke straat.</p> 
  <p class="b"></p> 
  <p class="q1"><sup id="Lam.4.2" class="v">2</sup>De kinderen van Sion, zo kostbaar,</p> 
  <p class="q2">eens opwegend tegen gelouterd goud,</p> 
  <p class="q1">hoe zijn zij geacht als aarden kruiken,</p> 
  <p class="q2">het werk van pottenbakkershanden!</p> 
  <p class="b"></p> 
  <p class="q1"><sup id="Lam.4.3" class="v">3</sup>Zelfs jakhalzen reiken de borst,</p> 
  <p class="q2">zij zogen haar jongen;</p> 
  <p class="q1">de dochter mijns volks is hardvochtig geworden</p> 
  <p class="q2">als struisvogels in de woestijn.</p> 
  <p class="b"></p> 
  <p class="q1"><sup id="Lam.4.4" class="v">4</sup>De tong van de zuigeling kleefde</p> 
  <p class="q2">van dorst aan zijn gehemelte;</p> 
  <p class="q1">kinderen vroegen om brood,</p> 
  <p class="q2">niemand reikte het hun.</p> 
  <p class="b"></p> 
  <p class="q1"><sup id="Lam.4.5" class="v">5</sup>Zij, die lekkernijen plachten te eten,</p> 
  <p class="q2">versmachtten op de straten;</p> 
  <p class="q1">die op karmozijn waren verzorgd,</p> 
  <p class="q2">omarmden de ashoop.</p> 
  <p class="b"></p> 
  <p class="q1"><sup id="Lam.4.6" class="v">6</sup>Want de ongerechtigheid van de dochter mijns volks was groter</p> 
  <p class="q2">dan de <span class="highlight tooltipkeyword" data-keyword="1711,1710,1063,1062" title="">zonde</span> van Sodom,</p> 
  <p class="q1">dat, als in een oogwenk, onderstboven gekeerd is,</p> 
  <p class="q2">zonder dat iemand de hand eraan sloeg.</p> 
  <p class="b"></p> 
  <p class="q1"><sup id="Lam.4.7" class="v">7</sup>Reiner dan sneeuw waren haar vorsten,</p> 
  <p class="q2">zij waren witter dan melk,</p> 
  <p class="q1">roder van lichaam dan koralen,</p> 
  <p class="q2">als lazuursteen was hun voorkomen.</p> 
  <p class="b"></p> 
  <p class="q1"><sup id="Lam.4.8" class="v">8</sup>Nu werd hun gestalte zwarter dan roet,</p> 
  <p class="q2">zij werden niet herkend op de straten,</p> 
  <p class="q1">hun huid was verschrompeld om hun gebeente,</p> 
  <p class="q2">was dor geworden als hout.</p> 
  <p class="b"></p> 
  <p class="q1"><sup id="Lam.4.9" class="v">9</sup>Beter verging het hun die vielen door het <span class="highlight tooltipkeyword" data-keyword="985,31" title="">zwaard</span>,</p> 
  <p class="q2">dan die geveld werden door de honger:</p> 
  <p class="q1">doorboord immers kwijnden zij weg,</p> 
  <p class="q2">daar de akker niets opbracht.</p> 
  <p class="b"></p> 
  <p class="q1"><sup id="Lam.4.10" class="v">10</sup>De handen van teerhartige vrouwen</p> 
  <p class="q2">kookten haar kinderen;</p> 
  <p class="q1">dezen waren haar tot spijze</p> 
  <p class="q2">bij de ondergang van de dochter mijns volks.</p> 
  <p class="b"></p> 
  <p class="q1"><sup id="Lam.4.11" class="v">11</sup>De <span class="nd">Here</span> heeft zijn grimmigheid uitgevierd,</p> 
  <p class="q2">uitgegoten zijn brandende toorn.</p> 
  <p class="q1">Ja, Hij heeft een vuur ontstoken in Sion,</p> 
  <p class="q2">dat haar grondvesten verteerde.</p> 
  <p class="b"></p> 
  <p class="q1"><sup id="Lam.4.12" class="v">12</sup>De koningen der aarde hadden het niet geloofd,</p> 
  <p class="q2">noch al de bewoners der wereld,</p> 
  <p class="q1">dat een tegenstander of vijand zou komen</p> 
  <p class="q2">binnen de <span class="highlight tooltipkeyword" data-keyword="36,1088" title="">poorten</span> van Jeruzalem.</p> 
  <p class="b"></p> 
  <p class="q1"><sup id="Lam.4.13" class="v">13</sup>Het is om de <span class="highlight tooltipkeyword" data-keyword="1711,1710" title="">zonden</span> harer <span class="highlight tooltipkeyword" data-keyword="1031" title="">profeten</span>,</p> 
  <p class="q2">de ongerechtigheden harer <span class="highlight tooltipkeyword" data-keyword="989" title="">priesters</span>,</p> 
  <p class="q1">die in haar midden vergoten</p> 
  <p class="q2">het bloed van rechtvaardigen.</p> 
  <p class="b"></p> 
  <p class="q1"><sup id="Lam.4.14" class="v">14</sup>Zij wankelden als blinden op de straten,</p> 
  <p class="q2">bezoedeld met bloed;</p> 
  <p class="q1">wat zij niet aanroeren mochten,</p> 
  <p class="q2">raakten zij aan met hun kleren.</p> 
  <p class="b"></p> 
  <p class="q1"><sup id="Lam.4.15" class="v">15</sup>Wijkt! <span class="highlight tooltipkeyword" data-keyword="1691,1690,1694,1699,1698" title="">Onrein</span>! riep men hun toe,</p> 
  <p class="q2">wijkt, wijkt, raakt niet aan!</p> 
  <p class="q1">Dat zij vlieden, ja rondzwerven; dat men zegge onder de volkeren:</p> 
  <p class="q2">Zij mogen hier niet langer blijven!</p> 
  <p class="b"></p> 
  <p class="q1"><sup id="Lam.4.16" class="v">16</sup>De <span class="nd">Here</span> zelf heeft hen verstrooid;</p> 
  <p class="q2">Hij slaat geen acht meer op hen.</p> 
  <p class="q1">De <span class="highlight tooltipkeyword" data-keyword="989" title="">priesters</span> heeft men niet ontzien,</p> 
  <p class="q2">aan grijsaards geen <span class="highlight tooltipkeyword" data-keyword="719,1645" title="">genade</span> bewezen.</p> 
  <p class="b"></p> 
  <p class="q1"><sup id="Lam.4.17" class="v">17</sup>Altijd door smachtten onze ogen</p> 
  <p class="q2">naar hulp voor ons - vergeefs;</p> 
  <p class="q1">op onze <span class="highlight tooltipkeyword" data-keyword="1017" title="">wachttoren</span> zagen wij uit</p> 
  <p class="q2">naar een volk, dat niet kon verlossen.</p> 
  <p class="b"></p> 
  <p class="q1"><sup id="Lam.4.18" class="v">18</sup>Zij belaagden ons bij elke schrede,</p> 
  <p class="q2">zodat wij over onze pleinen niet gaan konden;</p> 
  <p class="q1">ons einde was nabij, onze dagen waren vervuld,</p> 
  <p class="q2">ja, ons einde was gekomen!</p> 
  <p class="b"></p> 
  <p class="q1"><sup id="Lam.4.19" class="v">19</sup>Onze vervolgers waren sneller</p> 
  <p class="q2">dan arenden des hemels,</p> 
  <p class="q1">zij achtervolgden ons op de bergen,</p> 
  <p class="q2">zij loerden op ons in de woestijn.</p> 
  <p class="b"></p> 
  <p class="q1"><sup id="Lam.4.20" class="v">20</sup>Onze levensadem, de <span class="highlight tooltipkeyword" data-keyword="648,100,1135" title="">gezalfde</span> des <span class="nd">Heren</span>,</p> 
  <p class="q2">werd in hun valkuilen gevangen,</p> 
  <p class="q1">hij, van wie wij dachten: in zijn schaduw</p> 
  <p class="q2">zullen wij leven onder de volkeren.</p> 
  <p class="b"></p> 
  <p class="q1"><sup id="Lam.4.21" class="v">21</sup>Verblijd en verheug u maar, gij dochter van <span class="highlight tooltipkeyword" data-keyword="1306" title="">Edom</span>,</p> 
  <p class="q2">gij, die woont in het land Us -</p> 
  <p class="q1">ook tot u zal de <span class="highlight tooltipkeyword" data-keyword="1096" title="">beker</span> komen,</p> 
  <p class="q2">gij zult dronken worden en u ontbloten.</p> 
  <p class="b"></p> 
  <p class="p"><span class="verse"><sup id="Lam.4.22" class="v">22</sup>Uw ongerechtigheid, o dochter van Sion, heeft een einde,</span></p> 
  <p class="q2">Hij zal u niet weer in ballingschap doen gaan.</p> 
  <p class="q1">Uw ongerechtigheid, o dochter van <span class="highlight tooltipkeyword" data-keyword="1306" title="">Edom</span>, zal Hij bezoeken,</p> 
  <p class="q2">uw <span class="highlight tooltipkeyword" data-keyword="1711,1710" title="">zonden</span> openbaar maken.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Vijfde klaaglied: Bede om uitredding voor het bezochte land</h3> 
  <p class="q1"><h1>5</h1><sup id="Lam.5.1" class="v">1</sup>Gedenk, <span class="nd">Here</span>, wat ons is overkomen;</p> 
  <p class="q2">zie toch; aanschouw onze smaad.</p> 
  <p class="q1"><sup id="Lam.5.2" class="v">2</sup>Ons erfdeel is vervallen aan vreemden,</p> 
  <p class="q2">onze <span class="highlight tooltipkeyword" data-keyword="1173" title="">huizen</span> aan vreemdelingen.</p> 
  <p class="q1"><sup id="Lam.5.3" class="v">3</sup>Wezen zijn wij geworden, vaderloos,</p> 
  <p class="q2">onze moeders werden als weduwen.</p> 
  <p class="q1"><sup id="Lam.5.4" class="v">4</sup>Ons water moeten wij drinken voor geld,</p> 
  <p class="q2">ons hout gewordt ons tegen betaling.</p> 
  <p class="q1"><sup id="Lam.5.5" class="v">5</sup>Wij worden op de nek gezeten door onze vervolgers,</p> 
  <p class="q2">wij zwoegen, maar rust gunt men ons niet.</p> 
  <p class="q1"><sup id="Lam.5.6" class="v">6</sup>Naar Egypte strekken wij de hand uit,</p> 
  <p class="q2">naar Assur, om verzadiging met brood.</p> 
  <p class="q1"><sup id="Lam.5.7" class="v">7</sup>Onze vaders hebben gezondigd, zij zijn niet meer,</p> 
  <p class="q2">wij dragen hun ongerechtigheden.</p> 
  <p class="q1"><sup id="Lam.5.8" class="v">8</sup>Knechten heersen over ons,</p> 
  <p class="q2">niemand rukt ons uit hun hand.</p> 
  <p class="q1"><sup id="Lam.5.9" class="v">9</sup>Met levensgevaar moeten wij ons brood halen</p> 
  <p class="q2">vanwege het <span class="highlight tooltipkeyword" data-keyword="985,31" title="">zwaard</span> der woestijn.</p> 
  <p class="q1"><sup id="Lam.5.10" class="v">10</sup>Onze huid gloeit als een <span class="highlight tooltipkeyword" data-keyword="995,1830" title="">oven</span></p> 
  <p class="q2">door de brand van de honger.</p> 
  <p class="q1"><sup id="Lam.5.11" class="v">11</sup>Vrouwen <span class="highlight tooltipkeyword" data-keyword="662" title="">verkrachten</span> zij in Sion,</p> 
  <p class="q2">meisjes in de steden van Juda.</p> 
  <p class="q1"><sup id="Lam.5.12" class="v">12</sup>Vorsten zijn door hun hand opgehangen,</p> 
  <p class="q2">het aangezicht van ouden wordt niet geëerd.</p> 
  <p class="q1"><sup id="Lam.5.13" class="v">13</sup>Jongelingen moeten de <span class="highlight tooltipkeyword" data-keyword="1226,988,1832,1099" title="">molensteen</span> dragen</p> 
  <p class="q2">en knapen struikelen onder de houtlast.</p> 
  <p class="q1"><sup id="Lam.5.14" class="v">14</sup>De ouden zijn weg uit de <span class="highlight tooltipkeyword" data-keyword="36,1088" title="">poort</span>,</p> 
  <p class="q2">de jongelingen staken hun snarenspel.</p> 
  <p class="q1"><sup id="Lam.5.15" class="v">15</sup>Verdwenen is de blijdschap van ons <span class="highlight tooltipkeyword" data-keyword="631" title="">hart</span>,</p> 
  <p class="q2">veranderd in <span class="highlight tooltipkeyword" data-keyword="1119" title="">rouw</span> onze reidans.</p> 
  <p class="q1"><sup id="Lam.5.16" class="v">16</sup>De kroon van ons hoofd is gevallen,</p> 
  <p class="q2">wee ons, dat wij gezondigd hebben!</p> 
  <p class="q1"><sup id="Lam.5.17" class="v">17</sup>Hierom is ons <span class="highlight tooltipkeyword" data-keyword="631" title="">hart</span> <span class="highlight tooltipkeyword" data-keyword="148" title="">ziek</span>,</p> 
  <p class="q2">hierom zijn onze ogen verduisterd:</p> 
  <p class="q1"><sup id="Lam.5.18" class="v">18</sup>om de berg Sion, die woest ligt,</p> 
  <p class="q2">waarop de vossen ronddolen.</p> 
  <p class="q1"><sup id="Lam.5.19" class="v">19</sup>Gij, <span class="nd">Here</span>, zetelt tot in eeuwigheid,</p> 
  <p class="q2">uw troon staat van geslacht tot geslacht.</p> 
  <p class="q1"><sup id="Lam.5.20" class="v">20</sup>Waarom zoudt Gij ons voor altoos vergeten,</p> 
  <p class="q2">ons verlaten tot in lengte van dagen?</p> 
  <p class="q1"><sup id="Lam.5.21" class="v">21</sup>Breng ons, <span class="nd">Here</span>, tot U weder, dan zullen wij wederkeren.</p> 
  <p class="q2">Vernieuw onze dagen gelijk van ouds!</p> 
  <p class="p"><span class="verse"><sup id="Lam.5.22" class="v">22</sup>Of zoudt Gij ons geheel en al verwerpen?</span></p> 
  <p class="q2">Zoudt Gij al te zwaar tegen ons toornen?</p> 
  <p></p> 
  <br> 
   
 </div> 
</div>