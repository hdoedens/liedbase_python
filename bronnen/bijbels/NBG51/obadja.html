<div class="bibletext"> 
 <div id="scroller"> 
  <h3 class="s">Profetie over Edom</h3> 
  <p class="p"><h1>1</h1><span class="verse"><sup id="Obad.1.1" class="v">1</sup>Gezicht van Obadja.</span></p> 
  <p class="p"><span class="indent"></span>Zo zegt de Here <span class="nd">Here</span> over <span class="highlight tooltipkeyword" data-keyword="1306" title="">Edom</span> - een tijding hebben wij van de <span class="nd">Here</span> gehoord, een bode is onder de volken gezonden: komt, laat ons daartegen optrekken <span class="highlight tooltipkeyword" data-keyword="8" title="">ten strijde</span> -:<span class="verse"><sup id="Obad.1.2" class="v">2</sup>Zie, Ik maak u klein onder de volken: gij wordt diep veracht. </span><span class="verse"><sup id="Obad.1.3" class="v">3</sup>De overmoed van uw <span class="highlight tooltipkeyword" data-keyword="631" title="">hart</span> heeft u misleid, u, die woont in rotskloven, in uw hoge woning; die bij uzelf zegt: Wie zal mij ter aarde neerhalen? </span><span class="verse"><sup id="Obad.1.4" class="v">4</sup>Al zoudt gij uw nest zo hoog bouwen als de gier, ja, al was het geplaatst tussen de sterren, vandaar zal Ik u neerhalen, luidt het woord des <span class="nd">Heren</span>. </span><span class="verse"><sup id="Obad.1.5" class="v">5</sup>Indien er dieven tot u kwamen of nachtelijke rovers - hoe wordt gij verdelgd! - zouden zij niet stelen zoveel hun genoeg was? Indien druivenlezers tot u kwamen, zouden zij geen nalezingen overlaten? </span><span class="verse"><sup id="Obad.1.6" class="v">6</sup>Hoe wordt <span class="highlight tooltipkeyword" data-keyword="1781" title="">Esau</span> doorzocht, worden zijn verborgen schatten opgespoord! </span><span class="verse"><sup id="Obad.1.7" class="v">7</sup>Naar de grens zenden u al uw bondgenoten; u misleiden, u overmogen uw vrienden; wie uw brood eten, leggen u een valstrik. - Er is geen inzicht bij hem.</span></p> 
  <p class="p"><span class="indent"></span><span class="verse"><sup id="Obad.1.8" class="v">8</sup>Zal Ik niet te dien dage, luidt het woord des <span class="nd">Heren</span>, de wijzen uit <span class="highlight tooltipkeyword" data-keyword="1306" title="">Edom</span> doen vergaan, en het inzicht uit het gebergte van <span class="highlight tooltipkeyword" data-keyword="1781" title="">Esau</span>? </span><span class="verse"><sup id="Obad.1.9" class="v">9</sup>Ook uw helden, o Teman, zullen verschrikt staan, opdat alle man van het gebergte van <span class="highlight tooltipkeyword" data-keyword="1781" title="">Esau</span> door <span class="highlight tooltipkeyword" data-keyword="661" title="">moord</span> worde uitgeroeid. </span><span class="verse"><sup id="Obad.1.10" class="v">10</sup>Wegens de gewelddaad aan uw broeder <span class="highlight tooltipkeyword" data-keyword="1784" title="">Jakob</span> zal schande u bedekken, en gij zult voor altoos worden uitgeroeid.</span></p> 
  <p class="p"><span class="indent"></span><span class="verse"><sup id="Obad.1.11" class="v">11</sup>Ten dage, dat gij afzijdig stondt, ten dage, dat vreemden zijn leger gevangen namen en uitlanders zijn <span class="highlight tooltipkeyword" data-keyword="36,1088" title="">poort</span> binnenkwamen en over Jeruzalem het lot wierpen, waart ook gij als een van hen. </span><span class="verse"><sup id="Obad.1.12" class="v">12</sup>Zie niet met leedvermaak die dag van uw broeder, de dag van zijn rampspoed, en maak u niet vrolijk over de kinderen van Juda op de dag van hun ondergang; en zet geen grote mond op ten dage van hun benauwdheid; </span><span class="verse"><sup id="Obad.1.13" class="v">13</sup>kom niet in de <span class="highlight tooltipkeyword" data-keyword="36,1088" title="">poort</span> van mijn volk ten dage van hun ongeluk; gij, zie niet met leedvermaak zijn onheil, ten dage van zijn ongeluk; en strek de hand niet uit naar zijn have ten dage van zijn ongeluk; </span><span class="verse"><sup id="Obad.1.14" class="v">14</sup>en sta niet op het kruispunt om zijn vluchtelingen uit te roeien, en lever zijn ontkomenen niet over ten dage der benauwdheid.</span></p> 
  <p class="p"><span class="indent"></span><span class="verse"><sup id="Obad.1.15" class="v">15</sup>Want nabij is de dag des <span class="nd">Heren</span> over alle volken; zoals gij gedaan hebt, zal u gedaan worden, uw daad zal op uw eigen hoofd terugvallen. </span><span class="verse"><sup id="Obad.1.16" class="v">16</sup>Ja, zoals gij gedronken hebt op mijn <span class="highlight tooltipkeyword" data-keyword="1038" title="">heilige</span> berg, zullen alle volken zonder ophouden drinken; ja, zij zullen drinken en zwelgen, en zij zullen worden, als hadden zij nooit bestaan.</span></p> 
  <p class="p"><span class="indent"></span><span class="verse"><sup id="Obad.1.17" class="v">17</sup>Maar op de berg Sion zal er ontkoming zijn, en die zal een heiligdom wezen; en het huis van <span class="highlight tooltipkeyword" data-keyword="1784" title="">Jakob</span> zal zijn bezittingen weer in bezit nemen. </span><span class="verse"><sup id="Obad.1.18" class="v">18</sup>Het huis van <span class="highlight tooltipkeyword" data-keyword="1784" title="">Jakob</span> zal het vuur zijn, het huis van <span class="highlight tooltipkeyword" data-keyword="1791" title="">Jozef</span> de vlam, en het huis van <span class="highlight tooltipkeyword" data-keyword="1781" title="">Esau</span> de stoppels: zij zullen hen in brand steken en verteren, en van het huis van <span class="highlight tooltipkeyword" data-keyword="1781" title="">Esau</span> zal niemand ontkomen; want de <span class="nd">Here</span> heeft het gesproken. </span><span class="verse"><sup id="Obad.1.19" class="v">19</sup>Dan zal het Zuiderland het gebergte van <span class="highlight tooltipkeyword" data-keyword="1781" title="">Esau</span> in bezit nemen, en de Laagte het land der <span class="highlight tooltipkeyword" data-keyword="1764" title="">Filistijnen</span>; zij zullen het veld van Efraïm en het veld van Samaria in bezit nemen, en Benjamin <span class="highlight tooltipkeyword" data-keyword="1295" title="">Gilead</span>; </span><span class="verse"><sup id="Obad.1.20" class="v">20</sup>de ballingen van dit leger der Israëlieten het land der Kanaänieten tot Sarefat toe; en de ballingen van Jeruzalem, die zich in Sefarad bevinden, zullen de steden van het Zuiden in bezit nemen. </span><span class="verse"><sup id="Obad.1.21" class="v">21</sup>Verlossers zullen de berg Sion bestijgen om over het gebergte van <span class="highlight tooltipkeyword" data-keyword="1781" title="">Esau</span> gericht te oefenen, en het koningschap zal zijn aan de <span class="nd">Here</span>.</span></p> 
  <br> 
   
 </div> 
</div>