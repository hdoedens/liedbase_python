<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Paulus groet de christenen in Korinte</h3> 
  <p class="p"><h1>1</h1><span class="verse"><sup id="2Cor.1.1" class="v">1</sup>Dit is een brief van <span class="highlight tooltipkeyword" data-keyword="1794" title="">Paulus</span> aan de christenen in de stad Korinte, en aan alle christenen in de hele provincie Achaje.</span></p> 
  <p class="p"><span class="indent"></span>Ik schrijf deze brief samen met mijn vriend Timoteüs. Ik ben een apostel van <span class="highlight tooltipkeyword" data-keyword="1672" title="">Jezus</span> Christus. Dat is Gods wil.<span class="verse"><sup id="2Cor.1.2" class="v">2</sup>Ik wens jullie toe dat God, onze Vader, en de Heer Jezus <span class="highlight tooltipkeyword" data-keyword="101" title="">Christus</span> goed voor jullie zijn en jullie vrede geven.</span></p> 
  <h2 class="ms">Nieuwe moed</h2> 
  <h3 class="s">God geeft moed in het lijden</h3> 
  <p class="p"><span class="indent"></span><span class="verse"><sup id="2Cor.1.3" class="v">3</sup>Alle eer aan God, de Vader van onze Heer <span class="highlight tooltipkeyword" data-keyword="1672" title="">Jezus</span> Christus! Hij is de Vader die van ons houdt, de God die ons altijd moed geeft.</span></p> 
  <p class="p"><span class="indent"></span><span class="verse"><sup id="2Cor.1.4" class="v">4</sup>Steeds als ik het moeilijk heb, geeft God mij nieuwe moed. Daardoor kan ik andere christenen die het moeilijk hebben, ook nieuwe moed geven. De moed die God mij geeft, geef ik door. </span><span class="verse"><sup id="2Cor.1.5" class="v">5</sup>Ik moet veel lijden omdat ik bij <span class="highlight tooltipkeyword" data-keyword="101" title="">Christus</span> hoor. Maar dankzij <span class="highlight tooltipkeyword" data-keyword="101" title="">Christus</span> krijg ik ook veel steun van God.</span></p> 
  <p class="p"><span class="indent"></span><span class="verse"><sup id="2Cor.1.6" class="v">6</sup>Alles wat er met mij gebeurt, brengt voor jullie iets goeds. Doordat ik lijd als dienaar van Christus, krijgen jullie nieuwe moed. Want jullie weten dat God ons na een tijd van lijden zal redden. En doordat God mij nieuwe moed geeft, krijgen jullie ook weer moed. Daardoor houden jullie het vol. Ook als jullie, net als ik, moeten lijden omdat je bij <span class="highlight tooltipkeyword" data-keyword="101" title="">Christus</span> hoort.</span></p> 
  <p class="p"><span class="indent"></span><span class="verse"><sup id="2Cor.1.7" class="v">7</sup>Het staat vast dat jullie gered zullen worden, net als ik. Want wij zijn met elkaar verbonden door ons lijden als christenen. En dus zijn we ook met elkaar verbonden door de moed die God ons geeft.</span></p> 
  <h3 class="s">God redt Paulus</h3> 
  <p class="p"><span class="indent"></span><span class="verse"><sup id="2Cor.1.8" class="v">8</sup>Vrienden, jullie moeten weten dat ik in Asia grote moeilijkheden meegemaakt heb. Het was zwaar, zwaarder dan ik kon verdragen. Ik was doodsbang, ik dacht dat ik zou sterven! </span><span class="verse"><sup id="2Cor.1.9" class="v">9</sup>Ik dacht: Het moment van mijn dood is gekomen, dat wil God mij duidelijk maken. Maar God wilde me juist leren om niet op mezelf te vertrouwen, maar alleen op hem. Want hij is de God die de doden laat opstaan.</span></p> 
  <p class="p"><span class="indent"></span><span class="verse"><sup id="2Cor.1.10" class="v">10</sup>God heeft mij gered van de dood, en hij zal mij opnieuw redden. Ja, hij zal mij telkens weer redden. Daar vertrouw ik op, </span><span class="verse"><sup id="2Cor.1.11" class="v">11</sup>en daar moeten jullie ook samen met mij om bidden. Want God zal mij redden, juist omdat er zo veel christenen voor mij bidden. En dan zal iedereen God danken om wat hij voor mij gedaan heeft.</span></p> 
  <h2 class="ms"><span class="highlight tooltipkeyword" data-keyword="1794" title="">Paulus</span> is betrouwbaar</h2> 
  <h3 class="s"><span class="highlight tooltipkeyword" data-keyword="1794" title="">Paulus</span> is altijd eerlijk</h3> 
  <p class="p"><span class="indent"></span><span class="verse"><sup id="2Cor.1.12" class="v">12</sup>Weten jullie waar ik trots op ben? Op de stem diep in mijn <span class="highlight tooltipkeyword" data-keyword="631" title="">hart</span> die zegt: 'Paulus, jij bent altijd eerlijk tegen iedereen, zeker tegen de christenen in Korinte!' Ja, ik ben inderdaad altijd open en eerlijk, zoals God het wil. Menselijke wijsheid interesseert me niet. Voor mij telt alleen dat God goed voor ons wil zijn.</span></p> 
  <p class="p"><span class="indent"></span><span class="verse"><sup id="2Cor.1.13" class="v">13-14</sup>Wat ik jullie schrijf en wat jullie lezen, klopt met wat ik jullie al verteld heb. Jullie hebben al voor een deel begrepen hoe belangrijk wij voor elkaar zijn. Ik hoop dat jullie het helemaal gaan begrijpen nu ik dit schrijf: Als onze Heer <span class="highlight tooltipkeyword" data-keyword="1672" title="">Jezus</span> terugkomt, zullen wij allemaal trots zijn. Ik mag dan trots zijn dankzij jullie. Want jullie zijn door mij gaan geloven. En jullie? Jullie mogen dan trots zijn dankzij mij! Want ik heb jullie het goede nieuws verteld.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> verdedigt zich</h3> 
  <p class="p"><span class="indent"></span><span class="verse"><sup id="2Cor.1.15" class="v">15</sup>Ik was van plan om jullie opnieuw te bezoeken. Ik vertrouwde erop dat jullie goed begrepen hoe belangrijk wij voor elkaar zijn. En ik dacht dat een tweede bezoek jullie goed zou doen. </span><span class="verse"><sup id="2Cor.1.16" class="v">16</sup>Ik wilde eerst via jullie naar Macedonië reizen. En daarna op de terugweg weer bij jullie komen. Dan zou ik daarna met jullie hulp verder kunnen <span class="highlight tooltipkeyword" data-keyword="1118" title="">reizen</span> naar Judea.</span></p> 
  <p class="p"><span class="indent"></span><span class="verse"><sup id="2Cor.1.17" class="v">17</sup>Dat was mijn plan, maar het is anders gegaan. Maar dat betekent niet dat ik zomaar wat beloof. Denken jullie dat ik zo mijn plannen maak? Dat ik alleen maar bezig ben met wat mij goed uitkomt? Dat ik daarom eerst zei: 'Ja, ik kom,' en even later: 'Nee, ik kom niet'?</span></p> 
  <p class="p"><span class="indent"></span><span class="verse"><sup id="2Cor.1.18" class="v">18</sup>Luister, de trouwe God weet dat ik de waarheid spreek! Mijn boodschap is nooit eerst 'ja' en dan 'nee'. </span><span class="verse"><sup id="2Cor.1.19" class="v">19</sup>Want ik werk voor Christus. Ik heb samen met Silvanus en Timoteüs bij jullie het goede nieuws verteld over <span class="highlight tooltipkeyword" data-keyword="1672" title="">Jezus</span> Christus, de Zoon van God. En bij <span class="highlight tooltipkeyword" data-keyword="101" title="">Christus</span> is het nooit eerst 'ja' en dan 'nee'. Bij hem bestaat alleen 'ja', </span><span class="verse"><sup id="2Cor.1.20" class="v">20</sup>want <span class="highlight tooltipkeyword" data-keyword="101" title="">Christus</span> zelf is Gods 'ja'. Al Gods beloftes zijn door <span class="highlight tooltipkeyword" data-keyword="101" title="">Christus</span> uitgekomen. Dankzij hem mogen wij 'amen' zeggen, en God alle eer geven.</span></p> 
  <p class="p"><span class="indent"></span>Ik heb jullie het goede nieuws bekendgemaakt.<span class="verse"><sup id="2Cor.1.21" class="v">21</sup>God zorgt ervoor dat ik, samen met jullie, steeds met <span class="highlight tooltipkeyword" data-keyword="101" title="">Christus</span> verbonden blijf. God zelf heeft ons christen gemaakt. </span><span class="verse"><sup id="2Cor.1.22" class="v">22</sup>Hij heeft ons aangewezen om bij hem te horen en gered te worden. En als bewijs daarvan heeft hij ons de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> gegeven.</span></p> 
  <p class="p"><span class="indent"></span></p> 
  <h2 class="ms"><span class="highlight tooltipkeyword" data-keyword="1794" title="">Paulus</span> had verdriet</h2> 
  <h3 class="s">Waarom <span class="highlight tooltipkeyword" data-keyword="1794" title="">Paulus</span> niet kwam</h3> 
  <span class="verse"><sup id="2Cor.1.23" class="v">23</sup>Ik ben dus niet naar Korinte gekomen. Maar dat was omdat ik jullie niet wilde lastigvallen. God weet dat ik de waarheid spreek, hij mag me doden als ik lieg. </span> 
  <span class="verse"><sup id="2Cor.1.24" class="v">24</sup>Ik wil niet de baas spelen over jullie geloof. Jullie geloof is al sterk. Nu wil ik er samen met jullie voor zorgen dat jullie vreugde steeds groter wordt.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="2Cor.2.1" class="v">1</sup>Eén keer ben ik bij jullie geweest terwijl ik verdriet om jullie had. Maar dat doe ik beslist niet nog een keer, </span><span class="verse"><sup id="2Cor.2.2" class="v">2</sup>want dan maak ik jullie bedroefd met mijn verdriet. En als jullie bedroefd zijn, kunnen jullie mij ook niet meer blij maken.</span></p> 
  <p class="p"><span class="indent"></span><span class="verse"><sup id="2Cor.2.3" class="v">3</sup>Ik heb jullie in mijn eerdere brief al verteld waarom ik niet zou komen. Ik wilde voorkomen dat jullie mij verdrietig zouden maken. Jullie horen mij juist blij te maken. Want jullie hebben allemaal dezelfde vreugde om het geloof als ik. Dat weet ik zeker.</span></p> 
  <p class="p"><span class="indent"></span><span class="verse"><sup id="2Cor.2.4" class="v">4</sup>Toen ik jullie schreef, was ik somber en vol verdriet. Ik heb die brief geschreven met tranen in mijn ogen. Maar ik wilde jullie geen verdriet doen. Nee, ik wilde jullie laten weten hoeveel ik van jullie houd.</span></p> 
  <h3 class="s">Ruzie bij het vorige bezoek</h3> 
  <p class="p"><span class="indent"></span><span class="verse"><sup id="2Cor.2.5" class="v">5</sup>Verder wil ik iets zeggen over de man die mij veel verdriet gedaan heeft bij mijn vorige bezoek. Daarmee heeft hij jullie allemaal verdriet gedaan. Nou ja, laat ik het zo zeggen: een beetje verdriet. </span><span class="verse"><sup id="2Cor.2.6" class="v">6</sup>De meerderheid van jullie heeft besloten om hem te straffen. Maar nu is hij wel zwaar genoeg gestraft. </span><span class="verse"><sup id="2Cor.2.7" class="v">7</sup>Nu kunnen jullie hem beter vergeven, en hem weer nieuwe moed geven. Anders wordt het voor hem te zwaar, dan houdt hij het niet vol. </span><span class="verse"><sup id="2Cor.2.8" class="v">8</sup>Daarom vraag ik jullie om hem voortaan weer met <span class="highlight tooltipkeyword" data-keyword="1054,1056" title="">liefde</span> te behandelen.</span></p> 
  <p class="p"><span class="indent"></span><span class="verse"><sup id="2Cor.2.9" class="v">9</sup>Ik had inderdaad geschreven dat jullie die man moesten straffen. Want ik wilde zien of jullie de goede keuze zouden maken. Nu weet ik dat jullie mij altijd gehoorzamen. </span><span class="verse"><sup id="2Cor.2.10" class="v">10</sup>Als jullie hem vergeven, doe ik het ook. Ik vergeef hem, en dat doe ik voor jullie. <span class="highlight tooltipkeyword" data-keyword="101" title="">Christus</span> weet dat dat waar is!</span></p> 
  <p class="p"><span class="indent"></span><span class="verse"><sup id="2Cor.2.11" class="v">11</sup>We moeten oppassen, want we weten wat <span class="highlight tooltipkeyword" data-keyword="517" title="">Satan</span> probeert te bereiken. We moeten ons niet laten verleiden om te doen wat <span class="highlight tooltipkeyword" data-keyword="517" title="">Satan</span> wil.</span></p> 
  <h3 class="s">Het bezoek aan Troas</h3> 
  <p class="p"><span class="indent"></span><span class="verse"><sup id="2Cor.2.12" class="v">12</sup>Na mijn bezoek aan jullie ging ik naar Troas. Ik wilde ook daar het goede nieuws over <span class="highlight tooltipkeyword" data-keyword="101" title="">Christus</span> vertellen. De Heer zorgde ervoor dat de mensen wilden luisteren naar mijn boodschap. </span><span class="verse"><sup id="2Cor.2.13" class="v">13</sup>Maar ik had geen rust. Want ik zou daar mijn helper Titus weer zien, die me nieuws over jullie zou vertellen. Maar hij was er niet. Daarom nam ik afscheid van de christenen in Troas, en ging ik verder naar Macedonië.</span></p> 
  <h2 class="ms">De bijzondere taak van Paulus</h2> 
  <h3 class="s"><span class="highlight tooltipkeyword" data-keyword="1794" title="">Paulus</span> vertelt het goede nieuws</h3> 
  <p class="p"><span class="indent"></span><span class="verse"><sup id="2Cor.2.14" class="v">14</sup>Ik dank God! Want het goede nieuws gaat de wereld over, als een feestelijke optocht om Gods overwinning te vieren. En God neemt mij mee in die optocht, omdat ik bij <span class="highlight tooltipkeyword" data-keyword="101" title="">Christus</span> hoor. God laat mij overal over <span class="highlight tooltipkeyword" data-keyword="101" title="">Christus</span> vertellen. Zo wordt het nieuws over de hele wereld verspreid, als een heerlijke geur.</span></p> 
  <p class="p"><span class="indent"></span><span class="verse"><sup id="2Cor.2.15" class="v">15</sup><span class="highlight tooltipkeyword" data-keyword="101" title="">Christus</span> is als een wierookoffer voor God, en ik zorg ervoor dat de geur van dat <span class="highlight tooltipkeyword" data-keyword="575" title="">offer</span> verspreid wordt. Alle mensen ruiken die geur, de mensen die gered zullen worden en de mensen met wie het verkeerd zal aflopen. </span><span class="verse"><sup id="2Cor.2.16" class="v">16</sup>Voor die laatste groep is het de geur van de dood, want voor hen komt de dood. Voor de eerste groep is het de geur van het leven, want zij krijgen het leven.</span></p> 
  <p class="p"><span class="indent"></span>Wie is er geschikt om het goede nieuws bekend te maken?</p> 
  <p class="p"><span class="indent"></span><span class="verse"><sup id="2Cor.2.17" class="v">17</sup>Veel mensen willen geld verdienen aan Gods boodschap. Maar ik niet! Ik maak het goede nieuws bekend in opdracht van God, en omdat ik bij <span class="highlight tooltipkeyword" data-keyword="101" title="">Christus</span> hoor. Ik denk daarbij niet aan mezelf. God weet dat dat waar is!</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Paulus is geschikt voor zijn werk</h3> 
  <p class="p"><h1>3</h1><span class="verse"><sup id="2Cor.3.1" class="v">1</sup>Ben ik nu weer aan het vertellen hoe geschikt ik ben om het goede nieuws bekend te maken? Nee! Heb ik brieven nodig van jullie of van andere christenen waar dat in staat? Nee! Anderen hebben zulke brieven nodig, maar ik niet. </span><span class="verse"><sup id="2Cor.3.2" class="v">2</sup>Want ik heb jullie. Jullie zijn als een brief die ik bij me draag in mijn hart. Iedereen die jullie geloof ziet, begrijpt dat ik geschikt ben om het goede nieuws te vertellen.</span></p> 
  <p class="p"><span class="indent"></span><span class="verse"><sup id="2Cor.3.3" class="v">3</sup>Door mijn werk zijn jullie een brief van <span class="highlight tooltipkeyword" data-keyword="101" title="">Christus</span> die iedereen kan lezen. Dat is natuurlijk geen brief van papier. Nee, ik bedoel dat iedereen jullie geloof kan zien. En dat iedereen kan zien dat jullie leven bepaald wordt door de Geest van de levende God. Zijn regels staan geschreven in jullie hart, en niet op stenen platen, zoals de wet.</span></p> 
  <p class="p"><span class="indent"></span><span class="verse"><sup id="2Cor.3.4" class="v">4</sup>Dankzij <span class="highlight tooltipkeyword" data-keyword="101" title="">Christus</span> doe ik mijn werk vol vertrouwen, en God weet hoe ik dat doe. </span><span class="verse"><sup id="2Cor.3.5" class="v">5</sup>Ik zie het niet als mijn eigen prestatie. Want uit mezelf ben ik niet geschikt om het goede nieuws bekend te maken. Het is God die mij daarvoor geschikt maakt.</span></p> 
  <p class="p"><span class="indent"></span><span class="verse"><sup id="2Cor.3.6" class="v">6</sup>God heeft mij geschikt gemaakt om zijn dienaar te zijn. Ik moet vertellen over zijn nieuwe afspraak met de mensen. Het gaat nu niet meer om de regels die vroeger opgeschreven zijn, maar om de <span class="highlight tooltipkeyword" data-keyword="1038" title="">heilige</span> Geest. Want de regels van de wet brachten uiteindelijk de dood, maar de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> brengt leven.</span></p> 
  <h3 class="s">De hemelse glans is eeuwig</h3> 
  <p class="p"><span class="indent"></span><span class="verse"><sup id="2Cor.3.7" class="v">7-9</sup>De regels van de wet waren geschreven op twee stenen platen. Die regels lieten zien dat mensen straf verdienden. Zo bracht de wet uiteindelijk de dood. Toch kwam de wet op aarde met een schitterende glans. Want toen <span class="highlight tooltipkeyword" data-keyword="1723" title="">Mozes</span> de wet meebracht, had zijn gezicht een hemelse glans. De Israëlieten konden er niet naar kijken! Maar dat was een glans die weer zou verdwijnen.</span></p> 
  <p class="p"><span class="indent"></span>Als de wet al zo'n glans met zich meebracht, dan doet de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> dat natuurlijk helemaal! Want de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> is gekomen als teken dat wij gered zullen worden. En de hemelse glans die daarbij hoort, is veel en veel schitterender dan de glans van Mozes.<span class="verse"><sup id="2Cor.3.10" class="v">10-11</sup>De hemelse glans die het volk van Israël zag, was heel bijzonder. Toch was die glans niets, vergeleken met de glans die wij nu zien. Want de glans die de wet meebracht, moest weer verdwijnen. Maar de hemelse glans die met <span class="highlight tooltipkeyword" data-keyword="101" title="">Christus</span> gekomen is, verdwijnt nooit.</span></p> 
  <h3 class="s">De hemelse glans wordt steeds sterker</h3> 
  <p class="p"><span class="indent"></span><span class="verse"><sup id="2Cor.3.12" class="v">12</sup>Ik vertrouw erop dat de glans die met <span class="highlight tooltipkeyword" data-keyword="101" title="">Christus</span> gekomen is, nooit verdwijnt. Ik vertel er open en eerlijk over. </span><span class="verse"><sup id="2Cor.3.13" class="v">13</sup>Ik doe niet zoals Mozes. Die deed een doek voor zijn gezicht. Hij wilde niet dat de Israëlieten zouden zien dat de glans op zijn gezicht weer verdween. Want dan zouden ze begrijpen dat de wet ook niet altijd zou blijven gelden.</span></p> 
  <p class="p"><span class="indent"></span><span class="verse"><sup id="2Cor.3.14" class="v">14-15</sup>De Israëlieten hebben de <span class="highlight tooltipkeyword" data-keyword="1038" title="">heilige</span> boeken nooit goed kunnen begrijpen, en ze begrijpen die nog steeds niet goed. Dat lukt pas als ze in <span class="highlight tooltipkeyword" data-keyword="101" title="">Christus</span> gaan geloven. Ook nu nog begrijpen de Israëlieten het niet goed als er voorgelezen wordt uit de wet van Mozes. Het lijkt wel alsof er een doek over hun verstand ligt. </span><span class="verse"><sup id="2Cor.3.16" class="v">16-17</sup>Maar telkens als er iemand gaat geloven in de Heer, wordt die doek weggehaald. Want wie gaat geloven in de Heer, ontvangt de <span class="highlight tooltipkeyword" data-keyword="1038" title="">heilige</span> Geest. En de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> maakt mensen vrij, zodat ze alles kunnen begrijpen.</span></p> 
  <p class="p"><span class="indent"></span><span class="verse"><sup id="2Cor.3.18" class="v">18</sup>Wij christenen zijn dus vrij. Wij hebben geen doek voor ons gezicht. Onze gezichten laten iets zien van de hemelse glans van de Heer. Want wij veranderen in nieuwe mensen, wij gaan steeds meer lijken op onze hemelse Heer. Daar zorgt de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> voor.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Paulus werkt voor Christus</h3> 
  <p class="p"><h1>4</h1><span class="verse"><sup id="2Cor.4.1" class="v">1</sup>God heeft mij een bijzondere opdracht gegeven, ik ben daar dag en nacht mee bezig. </span><span class="verse"><sup id="2Cor.4.2" class="v">2</sup>Ik vertel het goede nieuws open en eerlijk. Ik verander niets aan Gods waarheid. Ik pas mijn woorden niet aan om mensen een plezier te doen. Nooit heb ik gebruikgemaakt van leugens en bedrog, en dat soort schandelijke dingen. Iedereen kan zien dat ik eerlijk ben. God weet dat dat zo is, en diep in hun <span class="highlight tooltipkeyword" data-keyword="631" title="">hart</span> weten de mensen dat ook.</span></p> 
  <p class="p"><span class="indent"></span><span class="verse"><sup id="2Cor.4.3" class="v">3</sup>Sommige mensen begrijpen niets van het goede nieuws dat ik vertel. Maar dat zijn mensen die niet gered worden. </span><span class="verse"><sup id="2Cor.4.4" class="v">4</sup>Ze blijven ongelovig. Want <span class="highlight tooltipkeyword" data-keyword="517" title="">Satan</span> zorgt ervoor dat ze het goede nieuws niet kunnen begrijpen. Ze kunnen het licht niet zien, de hemelse glans van Christus, die lijkt op God zelf.</span></p> 
  <p class="p"><span class="indent"></span><span class="verse"><sup id="2Cor.4.5" class="v">5</sup>Het nieuws dat ik vertel, gaat niet over mijzelf, maar over <span class="highlight tooltipkeyword" data-keyword="1672" title="">Jezus</span> Christus. Ik vertel dat hij onze Heer is. En dat ik jullie dienaar ben, omdat ik <span class="highlight tooltipkeyword" data-keyword="1672" title="">Jezus</span> dien. </span><span class="verse"><sup id="2Cor.4.6" class="v">6</sup>In het begin heeft God gezegd: 'Er moet licht schijnen in het donker.' Diezelfde God heeft het licht ook in mij laten schijnen! Hij liet mij <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zien. En ik zag dat het gezicht van <span class="highlight tooltipkeyword" data-keyword="1672" title="">Jezus</span> straalde met een hemelse glans, de glans van God zelf. En God wil dat ik dat aan iedereen bekendmaak.</span></p> 
  <h2 class="ms">Lijden als apostel</h2> 
  <h3 class="s"><span class="highlight tooltipkeyword" data-keyword="1794" title="">Paulus</span> lijdt voor het goede nieuws</h3> 
  <p class="p"><span class="indent"></span><span class="verse"><sup id="2Cor.4.7" class="v">7</sup>Het goede nieuws is een kostbare schat. En ik ben de breekbare kruik waar die schat in bewaard wordt. Dat is goed. Want daardoor is het duidelijk dat de enorme kracht van het goede nieuws niet van mij komt, maar van God.</span></p> 
  <p class="p"><span class="indent"></span><span class="verse"><sup id="2Cor.4.8" class="v">8</sup>Ik moet lijden, maar ik verlies de moed niet. Ik leef in onzekerheid, maar ik blijf op God vertrouwen. </span><span class="verse"><sup id="2Cor.4.9" class="v">9</sup>Ik word door mensen vervolgd, maar God laat mij nooit in de steek. Ik word door mensen geslagen, maar ze doden mij niet.</span></p> 
  <p class="p"><span class="indent"></span><span class="verse"><sup id="2Cor.4.10" class="v">10-11</sup>Ik moet lijden, mijn leven lang, net zoals <span class="highlight tooltipkeyword" data-keyword="1672" title="">Jezus</span> moest lijden en sterven. Voortdurend wordt mijn leven beheerst door de dood, omdat ik <span class="highlight tooltipkeyword" data-keyword="1672" title="">Jezus</span> dien. Zo gebruikt God mij om te laten zien dat <span class="highlight tooltipkeyword" data-keyword="1672" title="">Jezus</span> is <span class="highlight tooltipkeyword" data-keyword="142" title="">opgestaan</span> uit de dood. Want doordat ik het lijden volhoud, maak ik zichtbaar dat <span class="highlight tooltipkeyword" data-keyword="1672" title="">Jezus</span> leeft.</span></p> 
  <p class="p"><span class="indent"></span><span class="verse"><sup id="2Cor.4.12" class="v">12</sup>In mijn leven is dus de dood aan het werk. Maar daardoor is voor jullie het nieuwe leven gekomen.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> houdt vol</h3> 
  <p class="p"><span class="indent"></span><span class="verse"><sup id="2Cor.4.13" class="v">13</sup>In de <span class="highlight tooltipkeyword" data-keyword="1038" title="">heilige</span> boeken staat: «Ik vertrouwde op God, en daardoor kon ik spreken.» Zo is het ook met mij: omdat ik op God vertrouw, kan ik doorgaan met het vertellen van het goede nieuws. </span><span class="verse"><sup id="2Cor.4.14" class="v">14</sup>God heeft de Heer <span class="highlight tooltipkeyword" data-keyword="1672" title="">Jezus</span> laten opstaan uit de dood. En dit weet ik zeker: Als ik sterf, zal God mij, net als Jezus, laten opstaan. En dan zal ik samen met jullie bij God mogen komen.</span></p> 
  <p class="p"><span class="indent"></span><span class="verse"><sup id="2Cor.4.15" class="v">15</sup>Mijn lijden heeft jullie veel goeds gebracht. Doordat jullie zijn gaan geloven, hebben jullie Gods goedheid leren kennen. En hoe meer mensen er gaan geloven, hoe meer mensen God danken en eren.</span></p> 
  <h3 class="s">Het gaat om het eeuwige leven</h3> 
  <p class="p"><span class="indent"></span><span class="verse"><sup id="2Cor.4.16" class="v">16</sup>Ik ga dus door met mijn werk, ik geef niet op. Dat kan me mijn leven kosten, maar dat is niet erg. Want het belangrijkste is dat ik dat ik van binnen een nieuw mens word, elke dag meer.</span></p> 
  <p class="p"><span class="indent"></span><span class="verse"><sup id="2Cor.4.17" class="v">17</sup>De moeilijkheden die we meemaken, gaan voorbij. Die zijn niet belangrijk. Maar ze brengen ons iets wat juist wel belangrijk is: het eeuwige leven bij God.</span></p> 
  <p class="p"><span class="indent"></span><span class="verse"><sup id="2Cor.4.18" class="v">18</sup>De dingen die we om ons heen zien, zijn niet belangrijk. Het gaat om de dingen die we nog niet zien. Want alle zichtbare dingen zullen verdwijnen, maar de dingen die we nu nog niet zien, zijn eeuwig.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">We zullen een hemels lichaam krijgen</h3> 
  <p class="p"><h1>5</h1><span class="verse"><sup id="2Cor.5.1" class="v">1</sup>Dit weet ik zeker: als mijn aardse lichaam sterft, zal God mij een nieuw lichaam geven. Dat is een hemels lichaam, dat eeuwig en onsterfelijk is. </span><span class="verse"><sup id="2Cor.5.2" class="v">2</sup>Zolang ik mijn aardse lichaam heb, gaat het lijden door. Daarom verlang ik naar mijn hemelse lichaam. En ik hoop dat ik dat krijg <span class="highlight tooltipkeyword" data-keyword="1711,1710,1062,1063" title="">zonder</span> dat ik hoef te sterven. </span><span class="verse"><sup id="2Cor.5.3" class="v">3</sup>Maar ook als ik sterf, zal God mij niet in de dood achterlaten. Dat weet ik zeker!</span></p> 
  <p class="p"><span class="indent"></span><span class="verse"><sup id="2Cor.5.4" class="v">4</sup>Zolang wij ons aardse lichaam hebben, hebben we het zwaar. We willen niet sterven, maar juist blijven leven tot het moment dat we het hemelse leven krijgen. Dan wordt ons sterfelijke leven deel van het eeuwige leven. </span><span class="verse"><sup id="2Cor.5.5" class="v">5</sup>God heeft ons klaargemaakt voor dat moment. En als bewijs daarvan heeft hij ons nu al de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> gegeven.</span></p> 
  <h3 class="s">Op aarde gaat het om geloof</h3> 
  <p class="p"><span class="indent"></span><span class="verse"><sup id="2Cor.5.6" class="v">6</sup>We blijven altijd moed houden. Ook al zijn we nu nog ver bij de Heer vandaan. En dat zal zo blijven zolang we ons aardse lichaam hebben. </span><span class="verse"><sup id="2Cor.5.7" class="v">7</sup>Bij ons leven op aarde gaat het om geloof. Want we kunnen de Heer nog niet zien.</span></p> 
  <p class="p"><span class="indent"></span><span class="verse"><sup id="2Cor.5.8" class="v">8</sup>Ik blijf altijd moed houden. Het liefst zou ik mijn aardse lichaam verlaten om voor altijd bij de Heer te leven. </span><span class="verse"><sup id="2Cor.5.9" class="v">9</sup>Maar het belangrijkste is dat ik dingen doe waar de Heer tevreden over is. Of ik nu hier op aarde ben, of al bij de Heer. </span><span class="verse"><sup id="2Cor.5.10" class="v">10</sup>Want we weten hoe het zal gaan: We zullen allemaal voor de troon van <span class="highlight tooltipkeyword" data-keyword="101" title="">Christus</span> staan. Hij zal rechtspreken over ons aardse leven, over alle goede en slechte daden. En dan krijgt iedereen wat hij verdient.</span></p> 
  <h2 class="ms">Paulus' werk als apostel</h2> 
  <h3 class="s"><span class="highlight tooltipkeyword" data-keyword="1794" title="">Paulus</span> vertelt hoe hij werkt</h3> 
  <p class="p"><span class="indent"></span><span class="verse"><sup id="2Cor.5.11" class="v">11</sup>Ik doe mijn werk met grote eerbied voor de Heer. Ik probeer alle mensen te overtuigen van de waarheid. God kent mij, hij weet dat ik goed bezig ben. En jullie weten dat ook diep in je hart, daar vertrouw ik op. </span><span class="verse"><sup id="2Cor.5.12" class="v">12</sup>Ik wil niet opscheppen over mezelf. Maar ik wil dat jullie een goede reden hebben om trots op mij te zijn. Andere mensen zijn trots om een verkeerde reden. Ze zijn trots op iemand die indruk maakt, en niet op iemand die eerlijk is, zoals ik.</span></p> 
  <p class="p"><span class="indent"></span><span class="verse"><sup id="2Cor.5.13" class="v">13</sup>Natuurlijk, ik heb bijzondere ervaringen. Dat zijn momenten dat Gods Geest bezit van mij neemt. Maar dan ben ik met God alleen. En in mijn werk voor jullie ben ik altijd kalm en verstandig.</span></p> 
  <h3 class="s">Wij leven nu voor Christus</h3> 
  <p class="p"><span class="indent"></span><span class="verse"><sup id="2Cor.5.14" class="v">14</sup>Het is de <span class="highlight tooltipkeyword" data-keyword="1054,1056" title="">liefde</span> van <span class="highlight tooltipkeyword" data-keyword="101" title="">Christus</span> die mij beheerst. Want dit weet ik zeker: één mens is gestorven voor alle mensen, en daardoor zijn eigenlijk alle mensen gestorven. </span><span class="verse"><sup id="2Cor.5.15" class="v">15</sup><span class="highlight tooltipkeyword" data-keyword="101" title="">Christus</span> is voor alle mensen gestorven. Maar voor ons is hij niet alleen gestorven, maar ook <span class="highlight tooltipkeyword" data-keyword="142" title="">opgestaan</span> uit de dood. Daardoor horen wij nu bij het nieuwe leven. We leven nu niet meer voor onszelf, maar voor Christus.</span></p> 
  <p class="p"><span class="indent"></span><span class="verse"><sup id="2Cor.5.16" class="v">16</sup>Vroeger geloofde ik niet in Christus, want ik beoordeelde hem op een aardse manier. Maar nu doe ik dat niet meer. Ik beoordeel niemand meer op een aardse manier.</span></p> 
  <h3 class="s">Het is weer goed tussen God en ons</h3> 
  <p class="p"><span class="indent"></span><span class="verse"><sup id="2Cor.5.17" class="v">17</sup>Iedereen die bij <span class="highlight tooltipkeyword" data-keyword="101" title="">Christus</span> hoort, hoort bij het nieuwe leven. De oude tijd is voorbij, de nieuwe tijd is gekomen. </span><span class="verse"><sup id="2Cor.5.18" class="v">18</sup>Daar heeft God voor gezorgd. God heeft ervoor gezorgd dat het weer goed is tussen hem en ons, dankzij Christus. En hij heeft mij de opdracht gegeven om dat goede nieuws aan iedereen te vertellen.</span></p> 
  <p class="p"><span class="indent"></span><span class="verse"><sup id="2Cor.5.19" class="v">19</sup>God heeft ervoor gezorgd dat het goed kan komen tussen hem en heel de wereld. Want iedereen die bij <span class="highlight tooltipkeyword" data-keyword="101" title="">Christus</span> hoort, krijgt <span class="highlight tooltipkeyword" data-keyword="1062,1712" title="">vergeving</span> van zijn <span class="highlight tooltipkeyword" data-keyword="1711,1710,1062,1063" title="">zonden</span>. God wil dat wij dat goede nieuws doorgeven.</span></p> 
  <p class="p"><span class="indent"></span><span class="verse"><sup id="2Cor.5.20" class="v">20</sup>Ik ben de boodschapper van Christus. Via mij spreekt God tegen jullie. En namens <span class="highlight tooltipkeyword" data-keyword="101" title="">Christus</span> vraag ik jullie dringend: Neem de vrede die God ons aanbiedt, dankbaar aan.</span></p> 
  <p class="p"><span class="indent"></span><span class="verse"><sup id="2Cor.5.21" class="v">21</sup>Jezus <span class="highlight tooltipkeyword" data-keyword="101" title="">Christus</span> was <span class="highlight tooltipkeyword" data-keyword="1711,1710,1062,1063" title="">zonder</span> zonde. Maar God liet hem de straf voor onze <span class="highlight tooltipkeyword" data-keyword="1711,1710,1062,1063" title="">zonden</span> dragen. Dat deed God voor ons. En nu ziet hij ons als goede mensen, omdat we bij <span class="highlight tooltipkeyword" data-keyword="101" title="">Christus</span> horen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De nieuwe tijd is gekomen</h3> 
  <p class="p"><h1>6</h1><span class="verse"><sup id="2Cor.6.1" class="v">1</sup>Als dienaar van God waarschuw ik jullie. God heeft laten zien hoe goed hij voor jullie is. Zorg ervoor dat dat niet voor niets geweest is!</span></p> 
  <p class="p"><span class="indent"></span><span class="verse"><sup id="2Cor.6.2" class="v">2</sup>Want God zegt in de <span class="highlight tooltipkeyword" data-keyword="1038" title="">heilige</span> boeken: «Er zal een nieuwe tijd komen. Dan zal ik naar jullie luisteren. Ik zal jullie helpen, ik zal jullie redden.» Luister goed! Die tijd, dat is nu. De tijd van onze redding is gekomen.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> vertelt hoe hij werkt</h3> 
  <p class="p"><span class="indent"></span><span class="verse"><sup id="2Cor.6.3" class="v">3</sup>Ik zorg ervoor dat niemand een reden heeft om boos op mij te zijn. Dan kan niemand iets verkeerds zeggen over al het werk voor het goede nieuws. </span><span class="verse"><sup id="2Cor.6.4" class="v">4</sup>Als dienaar van God doe ik mijn werk <span class="highlight tooltipkeyword" data-keyword="1711,1710" title="">zonder</span> op te geven. Ik laat iedereen zien dat ik volhoud. Ook al maak ik veel moeilijkheden, problemen en ellende mee. </span><span class="verse"><sup id="2Cor.6.5" class="v">5</sup>Ook al word ik geslagen, gevangengenomen of door woedende mensen aangevallen. Ook al moet ik zo hard werken dat ik zelfs niet kan slapen of eten.</span></p> 
  <p class="p"><span class="indent"></span><span class="verse"><sup id="2Cor.6.6" class="v">6</sup>Ik ben altijd eerlijk, ik heb veel kennis, ik ben geduldig en vriendelijk. De <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> werkt in mij, en mijn <span class="highlight tooltipkeyword" data-keyword="1054,1056" title="">liefde</span> voor de mensen is echt. </span><span class="verse"><sup id="2Cor.6.7" class="v">7</sup>De boodschap die ik vertel, is de waarheid. God helpt me met zijn kracht. Ik strijd voor het goede nieuws en ik verdedig het, met eerlijkheid en trouw. </span><span class="verse"><sup id="2Cor.6.8" class="v">8</sup>Het maakt me niet uit of mensen mij eren of me uitlachen. Het maakt me niet uit of mensen trots op me zijn of me uitschelden. Ik doe mijn werk.</span></p> 
  <p class="p"><span class="indent"></span>Er zijn mensen die mij een bedrieger noemen, maar ik spreek de waarheid.<span class="verse"><sup id="2Cor.6.9" class="v">9</sup>Ik ben niet beroemd, maar toch weten veel mensen dat ik een dienaar van God ben. Mijn leven is steeds in gevaar, maar tegelijk is mijn nieuwe leven al begonnen. God laat mij lijden, maar hij zal me niet doden. </span><span class="verse"><sup id="2Cor.6.10" class="v">10</sup>Ik heb verdriet, maar toch ben ik altijd blij. Ik ben arm, maar ik maak veel mensen rijk. Ik bezit niets, en toch heb ik alles!</span></p> 
  <h2 class="ms">De apostel en zijn kerk</h2> 
  <h3 class="s"><span class="highlight tooltipkeyword" data-keyword="1794" title="">Paulus</span> vraagt om liefde</h3> 
  <p class="p"><span class="indent"></span><span class="verse"><sup id="2Cor.6.11" class="v">11</sup>Vrienden in Korinte, ik spreek open en eerlijk tegen jullie. Want ik houd van jullie met heel mijn hart. </span><span class="verse"><sup id="2Cor.6.12" class="v">12</sup>Mijn <span class="highlight tooltipkeyword" data-keyword="1054,1056" title="">liefde</span> voor jullie is dus niet het probleem. Het probleem is jullie <span class="highlight tooltipkeyword" data-keyword="1054,1056" title="">liefde</span> voor mij! </span><span class="verse"><sup id="2Cor.6.13" class="v">13</sup>Jullie moeten net zo veel van mij houden als ik van jullie. Ik vraag dat zoals een vader dat van zijn kinderen vraagt. Houd van mij met heel je hart!</span></p> 
  <h3 class="s">Wie bij God hoort, moet <span class="highlight tooltipkeyword" data-keyword="1038" title="">heilig</span> zijn</h3> 
  <p class="p"><span class="indent"></span><span class="verse"><sup id="2Cor.6.14" class="v">14</sup>Jullie mogen je leven niet delen met ongelovigen, want jullie passen niet bij hen. Het doen van Gods wil heeft niets te maken met het doen van slechte dingen. Net zoals licht niets te maken heeft met donker. </span><span class="verse"><sup id="2Cor.6.15" class="v">15</sup><span class="highlight tooltipkeyword" data-keyword="101" title="">Christus</span> lijkt toch niet op Satan? Dan past een gelovige toch ook niet bij een ongelovige? </span><span class="verse"><sup id="2Cor.6.16" class="v">16</sup>De <span class="highlight tooltipkeyword" data-keyword="1076" title="">tempel</span> van God heeft niets te maken met afgoden. En wij, de gelovigen, vormen samen de <span class="highlight tooltipkeyword" data-keyword="1076" title="">tempel</span> van de levende God.</span></p> 
  <p class="p"><span class="indent"></span>God zegt in de <span class="highlight tooltipkeyword" data-keyword="1038" title="">heilige</span> boeken: «Ik zal bij jullie wonen en altijd bij jullie blijven. Ik zal jullie God zijn, en jullie zullen mijn volk zijn.</p> 
  <p class="p"><span class="indent"></span><span class="verse"><sup id="2Cor.6.17" class="v">17</sup>Ga daarom weg bij de ongelovigen. Leef niet langer met hen samen. En raak geen dingen aan die <span class="highlight tooltipkeyword" data-keyword="1691,1690,1694,1699,1698" title="">onrein</span> zijn. Dan zal ik jullie met open armen ontvangen. </span><span class="verse"><sup id="2Cor.6.18" class="v">18</sup>Ik zal jullie vader zijn, en jullie zullen mijn zonen en dochters zijn. Dat zeg ik, de machtige Heer.»</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>7</h1><span class="verse"><sup id="2Cor.7.1" class="v">1</sup>Vrienden, die dingen heeft God ons beloofd. Daarom moeten wij alles wat slecht is, achter ons laten. We moeten van binnen en van buiten <span class="highlight tooltipkeyword" data-keyword="1691,1690,1694,1699,1698" title="">rein</span> zijn. Uit eerbied voor God moeten we onszelf helemaal <span class="highlight tooltipkeyword" data-keyword="1038" title="">heilig</span> maken.</span></p> 
  <h3 class="s">De relatie met Paulus</h3> 
  <p class="p"><span class="indent"></span><span class="verse"><sup id="2Cor.7.2" class="v">2</sup>Vrienden, houd van mij met heel je hart! Ik heb toch niemand van jullie slecht behandeld? Ik heb niemand verleid om kwaad te doen, en ik heb van niemand misbruik gemaakt. </span><span class="verse"><sup id="2Cor.7.3" class="v">3</sup>Daarmee bedoel ik niet dat jullie iets verkeerd doen. Nee, ik heb al gezegd dat ik van jullie houd met heel mijn hart. En we blijven met elkaar verbonden, of we nu leven of sterven.</span></p> 
  <p class="p"><span class="indent"></span><span class="verse"><sup id="2Cor.7.4" class="v">4</sup>Ik ben erg trots op jullie. Ik kan tegen jullie altijd open en eerlijk zijn. Daarom ben ik vol goede moed en ontzettend blij. Juist op al die momenten dat ik het moeilijk heb.</span></p> 
  <h2 class="ms">Het bezoek van Titus</h2> 
  <h3 class="s">Titus heeft een goed bericht gebracht</h3> 
  <p class="p"><span class="indent"></span><span class="verse"><sup id="2Cor.7.5" class="v">5</sup>Eerder schreef ik al dat ik naar Macedonië gegaan was. Maar daar had ik geen rust. Ik kwam daar juist in allerlei moeilijkheden. Er waren tegenstanders die ruzie met mij zochten, en mijn <span class="highlight tooltipkeyword" data-keyword="631" title="">hart</span> was vol zorgen.</span></p> 
  <p class="p"><span class="indent"></span><span class="verse"><sup id="2Cor.7.6" class="v">6</sup>Maar God geeft altijd nieuwe moed aan mensen die niet vertrouwen op hun eigen kracht. Ook ik kreeg die steun van God. Want Titus kwam, </span><span class="verse"><sup id="2Cor.7.7" class="v">7</sup>en zijn komst gaf mij nieuwe moed. Bovendien bracht Titus een goed bericht. Hij vertelde dat zijn bezoek aan jullie heel goed was geweest. Hij vertelde dat jullie mij graag weer willen zien. Dat jullie verdriet hebben over wat er misgegaan is. En ook dat jullie mij nu volledig steunen. Dat bericht maakte mij erg blij!</span></p> 
  <p class="p"><span class="indent"></span><span class="verse"><sup id="2Cor.7.8" class="v">8</sup>Ik weet dat ik jullie verdriet gedaan heb met mijn eerdere brief. Toch heb ik geen spijt dat ik die brief geschreven heb. Eerst had ik er wel spijt van, maar nu weet ik dat jullie verdriet maar kort geduurd heeft. </span><span class="verse"><sup id="2Cor.7.9" class="v">9</sup>En nu ben ik blij dat ik die brief geschreven heb! Natuurlijk ben ik niet blij om jullie verdriet. Maar ik ben blij dat jullie door je verdriet beter over mij zijn gaan denken. Het was verdriet waar God blij mee was. En dus heb ik jullie op geen enkele manier kwaad gedaan.</span></p> 
  <h3 class="s">Soms zorgt verdriet voor iets goeds</h3> 
  <p class="p"><span class="indent"></span><span class="verse"><sup id="2Cor.7.10" class="v">10</sup>Er bestaat inderdaad verdriet waar God blij mee is. Zulk verdriet zorgt ervoor dat mensen hun leven veranderen. Daar krijgen ze geen spijt van. Want het heeft als gevolg dat ze gered worden. Maar het verdriet van slechte mensen brengt niets goeds. Zulk verdriet leidt tot de dood.</span></p> 
  <p class="p"><span class="indent"></span><span class="verse"><sup id="2Cor.7.11" class="v">11</sup>Jullie kregen door mijn brief verdriet waar God blij mee was. En het heeft voor veel goede dingen gezorgd. Want jullie hebben daardoor goed naar mij geluisterd. Jullie zijn boos geworden op de man die straf verdiende. Jullie hebben hem gestraft. En jullie hebben mij uitgelegd waarom jullie dat deden. Zo lieten jullie zien dat jullie respect voor mij hebben. Nu willen jullie mij graag weer zien, en jullie steunen mij volledig.</span></p> 
  <p class="p"><span class="indent"></span>Het is duidelijk dat jullie precies de goede dingen hebben gedaan, en dat jullie geen <span class="highlight tooltipkeyword" data-keyword="1711,1710" title="">schuld</span> hebben.<span class="verse"><sup id="2Cor.7.12" class="v">12</sup>Nu weten jullie dus waarom ik jullie die eerdere brief geschreven heb. Het ging niet om die man die straf verdiende. Het ging ook niet om mezelf, ook al was ik slecht behandeld. Het ging mij om jullie. Jullie moesten aan God laten zien dat jullie naar mij wilden luisteren. </span><span class="verse"><sup id="2Cor.7.13" class="v">13</sup>Dat deden jullie, en dat gaf mij nieuwe moed. Ja, het gaf mij moed, en ook grote vreugde. Want Titus vertelde me hoe blij hij geworden was van zijn bezoek aan jullie! Hij was helemaal gerustgesteld, door jullie allemaal.</span></p> 
  <p class="p"><span class="indent"></span><span class="verse"><sup id="2Cor.7.14" class="v">14</sup>Ik had tegen Titus met trots over jullie gesproken. En ik ben blij dat ik me daar niet voor hoef te schamen! Sterker nog: alles wat ik over jullie gezegd had tegen Titus, was waar. Net zo waar als alles wat ik aan jullie verteld heb.</span></p> 
  <p class="p"><span class="indent"></span><span class="verse"><sup id="2Cor.7.15" class="v">15</sup>Als Titus aan zijn bezoek terugdenkt, wordt zijn <span class="highlight tooltipkeyword" data-keyword="1054,1056" title="">liefde</span> voor jullie alleen nog maar groter. Want jullie hebben hem ontvangen met eerbied en respect, en jullie hebben goed naar hem geluisterd. </span><span class="verse"><sup id="2Cor.7.16" class="v">16</sup>En ik ben blij dat ik helemaal op jullie kan vertrouwen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De hulpactie voor Jeruzalem</h2> 
  <h3 class="s">De christenen in Macedonië geven geld</h3> 
  <p class="p"><h1>8</h1><span class="verse"><sup id="2Cor.8.1" class="v">1</sup>Vrienden, ik wil jullie iets vertellen. Dankzij Gods goedheid hebben de christenen in Macedonië iets bijzonders gedaan. </span><span class="verse"><sup id="2Cor.8.2" class="v">2</sup>Die christenen hebben het erg moeilijk, maar ze houden vol. Ze zijn vol vreugde door hun geloof. En ook al zijn ze erg arm, ze willen anderen graag helpen. Daar hebben ze alles voor over. </span><span class="verse"><sup id="2Cor.8.3" class="v">3-4</sup>Ze vroegen aan mij: 'Mogen wij meedoen met de actie om de christenen in Jeruzalem te helpen?' Dat wilden ze heel graag. Ze gaven alles wat ze konden missen. Ik kan wel zeggen: meer dan ze konden missen! En dat deden ze uit zichzelf.</span></p> 
  <p class="p"><span class="indent"></span><span class="verse"><sup id="2Cor.8.5" class="v">5</sup>De christenen in Macedonië gaven meer dan ik had durven hopen. Ze zagen onze actie als iets dat God wilde. Daarom steunden ze ons. En bovendien gaven ze zo zichzelf als geschenk aan Christus, de Heer!</span></p> 
  <h3 class="s">Doe mee met de hulpactie</h3> 
  <p class="p"><span class="indent"></span><span class="verse"><sup id="2Cor.8.6" class="v">6</sup>Ook jullie steun is nodig. Ik heb Titus opdracht gegeven om dat te regelen. Hij was al eerder begonnen om bij jullie geld in te zamelen, en dat werk komt hij nu afmaken. </span><span class="verse"><sup id="2Cor.8.7" class="v">7</sup>Over jullie is veel goeds te zeggen! Jullie geloof is sterk, en jullie kunnen er goed over vertellen. Jullie kennis is groot. Jullie doen altijd je uiterste best. En jullie leven vanuit de <span class="highlight tooltipkeyword" data-keyword="1056,1054" title="">liefde</span> die ik jullie geleerd heb. Geef daarom nu ook je volledige steun aan de actie voor Jeruzalem.</span></p> 
  <p class="p"><span class="indent"></span><span class="verse"><sup id="2Cor.8.8" class="v">8</sup>Ik zeg dat niet als een bevel. Ik vertel jullie alleen maar wat de christenen in Macedonië gedaan hebben. Want ik wil te weten komen of ook jullie echte <span class="highlight tooltipkeyword" data-keyword="1056,1054" title="">liefde</span> voelen voor andere christenen. </span><span class="verse"><sup id="2Cor.8.9" class="v">9</sup>Jullie weten wat onze Heer Jezus <span class="highlight tooltipkeyword" data-keyword="101" title="">Christus</span> voor jullie gedaan heeft. Hij heeft zijn hemelse positie opgegeven en zijn lijden geaccepteerd. Dat deed hij uit goedheid voor jullie. Want door zijn lijden krijgen jullie het hemelse leven.</span></p> 
  <h3 class="s">De eenheid van de christenen</h3> 
  <p class="p"><span class="indent"></span><span class="verse"><sup id="2Cor.8.10" class="v">10</sup>Ik geef jullie geen bevel, maar een advies. Want meedoen met de hulpactie is goed voor jullie. Jullie zijn vorig jaar al begonnen met het inzamelen van geld. Jullie wilden dat zelf. </span><span class="verse"><sup id="2Cor.8.11" class="v">11</sup>Maak het nu dan ook af!</span></p> 
  <p class="p"><span class="indent"></span>Jullie wilden toch zo graag meedoen? Dan moeten jullie het nu ook echt doen. Verzamel alles wat jullie kunnen geven.<span class="verse"><sup id="2Cor.8.12" class="v">12</sup>Als je het van harte geeft, dan is de Heer er blij mee. Maar je hoeft niet meer te geven dan je kunt missen.</span></p> 
  <p class="p"><span class="indent"></span><span class="verse"><sup id="2Cor.8.13" class="v">13</sup>Het is niet de bedoeling dat jullie zelf in moeilijkheden komen door anderen te helpen. Het gaat erom dat jullie laten zien dat er eenheid is. </span><span class="verse"><sup id="2Cor.8.14" class="v">14</sup>De nieuwe tijd is gekomen. Daarom moeten jullie nu laten zien dat de christenen een eenheid vormen. Jullie steunen de christenen in Jeruzalem die hulp nodig hebben. Maar zij geven jullie ook iets terug dat jullie nodig hebben: hun dank en hun gebed. </span><span class="verse"><sup id="2Cor.8.15" class="v">15</sup>Zo staat het ook in de <span class="highlight tooltipkeyword" data-keyword="1038" title="">heilige</span> boeken: «Niemand had te veel en niemand had te weinig.»</span></p> 
  <h3 class="s">Een nieuw bezoek aan Korinte</h3> 
  <p class="p"><span class="indent"></span><span class="verse"><sup id="2Cor.8.16" class="v">16</sup>Ik dank God. Want hij zorgt ervoor dat Titus, net als ik, alles voor jullie overheeft. </span><span class="verse"><sup id="2Cor.8.17" class="v">17</sup>Want ik vroeg Titus om jullie weer te bezoeken. Maar hij had zelf allang bedacht dat hij naar jullie toe wilde gaan! Hij heeft echt alles voor jullie over.</span></p> 
  <p class="p"><span class="indent"></span><span class="verse"><sup id="2Cor.8.18" class="v">18</sup>Ik stuur een christen uit Macedonië met Titus mee. Hij wordt door alle christenen gewaardeerd omdat hij goed over het goede nieuws kan vertellen. </span><span class="verse"><sup id="2Cor.8.19" class="v">19</sup>De kerken in Macedonië hebben hem uitgekozen om met mij mee te gaan naar Jeruzalem. Dan zullen we daar al het geld brengen dat we konden inzamelen. Zo eren we de Heer, en laten we zien dat we de christenen in Jeruzalem van harte steunen. </span><span class="verse"><sup id="2Cor.8.20" class="v">20</sup>Die man zal dus met mij meegaan naar Jeruzalem. Dan kan later nooit iemand zeggen dat ik iets van het geld gestolen heb. </span><span class="verse"><sup id="2Cor.8.21" class="v">21</sup>Want ik wil alles goed doen. En dat wil ik niet alleen aan de Heer laten zien, maar ook aan de mensen.</span></p> 
  <p class="p"><span class="indent"></span><span class="verse"><sup id="2Cor.8.22" class="v">22</sup>Ik stuur ook nog een andere christen met Titus mee. Hij heeft veel over voor het werk dat we doen, dat heb ik al vaak gemerkt. En deze keer wil hij nog harder werken dan anders, want hij heeft veel vertrouwen in jullie.</span></p> 
  <p class="p"><span class="indent"></span><span class="verse"><sup id="2Cor.8.23" class="v">23</sup>Titus kennen jullie. Hij is mijn vriend, en hij werkt met me samen om jullie te dienen. De twee christenen die met hem meekomen, zijn gestuurd door de kerken in Macedonië. Het zijn dienaren van Christus, die werken tot zijn eer. </span><span class="verse"><sup id="2Cor.8.24" class="v">24</sup>Ontvang hen met open armen. Dan laten jullie zien dat jullie de christenen in Macedonië liefhebben. En dan begrijpt iedereen waarom ik trots op jullie ben.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het geld moet snel ingezameld worden</h3> 
  <p class="p"><h1>9</h1><span class="verse"><sup id="2Cor.9.1" class="v">1</sup>Eigenlijk hoef ik jullie niets te schrijven over de hulpactie voor de christenen in Jeruzalem. </span><span class="verse"><sup id="2Cor.9.2" class="v">2</sup>Want jullie staan klaar om mee te doen! Dat weet ik. Ik heb trots over jullie verteld aan de christenen in Macedonië. Ik zei: 'De christenen in Korinte en in de rest van de provincie Achaje hebben vorig jaar al besloten om mee te doen.' En de meeste christenen in Macedonië hebben toen jullie goede voorbeeld gevolgd.</span></p> 
  <p class="p"><span class="indent"></span><span class="verse"><sup id="2Cor.9.3" class="v">3</sup>Ik stuur nu Titus en de twee andere christenen naar jullie toe. Want ik heb steeds trots over jullie gezegd: 'Ze doen mee!' Maar dat moeten jullie nu dan ook echt doen. </span><span class="verse"><sup id="2Cor.9.4" class="v">4</sup>Als ik over een tijdje naar jullie toe kom, komen er ook christenen uit Macedonië mee. Stel je voor dat jullie dan nog niets ingezameld hebben. Wat een schande zou dat zijn! Voor mij, maar vooral voor jullie.</span></p> 
  <p class="p"><span class="indent"></span><span class="verse"><sup id="2Cor.9.5" class="v">5</sup>Daarom vind ik het nodig dat Titus en die twee anderen alvast naar jullie toe gaan. Zij moeten ervoor zorgen dat jullie voorbereid zijn op mijn bezoek. En dat het geld dat jullie beloofd hebben, ingezameld wordt. Als ik bij jullie kom, moet het klaarliggen als een prachtig geschenk. Jullie moeten niet tot het laatste moment wachten en dan maar heel weinig geven!</span></p> 
  <h3 class="s">God geeft al het goede</h3> 
  <p class="p"><span class="indent"></span><span class="verse"><sup id="2Cor.9.6" class="v">6</sup>Denk eraan: Iemand die weinig <span class="highlight tooltipkeyword" data-keyword="67" title="">zaait</span>, zal ook weinig oogsten. Iemand die veel <span class="highlight tooltipkeyword" data-keyword="67" title="">zaait</span>, zal ook veel oogsten. </span><span class="verse"><sup id="2Cor.9.7" class="v">7</sup>Iedereen moet voor zichzelf besluiten hoeveel hij wil geven. Je moet van <span class="highlight tooltipkeyword" data-keyword="631" title="">harte</span> geven, en niet omdat het verplicht is. Want God houdt van mensen die met vreugde geven.</span></p> 
  <p class="p"><span class="indent"></span><span class="verse"><sup id="2Cor.9.8" class="v">8</sup>God heeft de macht om jullie al het goede te schenken. Hij kan jullie alles geven wat je nodig hebt. Zelfs zo veel dat jullie altijd meer dan genoeg hebben, en veel overhouden om andere mensen te steunen. </span><span class="verse"><sup id="2Cor.9.9" class="v">9</sup>Zo staat het ook in de <span class="highlight tooltipkeyword" data-keyword="1038" title="">heilige</span> boeken: «Ze geven veel aan arme mensen. Altijd blijven ze het goede doen.»</span></p> 
  <p class="p"><span class="indent"></span><span class="verse"><sup id="2Cor.9.10" class="v">10</sup>Het is God die zorgt voor <span class="highlight tooltipkeyword" data-keyword="67" title="">zaad</span> om te <span class="highlight tooltipkeyword" data-keyword="67,1121" title="">zaaien</span> en brood om te eten. Hij zal er ook voor zorgen dat jullie meer dan genoeg hebben. En dat jullie steeds meer goeddoen voor anderen.</span></p> 
  <h3 class="s">Het gaat om de dank aan God</h3> 
  <p class="p"><span class="indent"></span><span class="verse"><sup id="2Cor.9.11" class="v">11</sup>God heeft jullie op veel manieren rijk gemaakt. Nu moeten jullie ook klaarstaan om anderen te helpen. Dan zullen de christenen in Jeruzalem God danken voor de steun die ze via mij van jullie krijgen.</span></p> 
  <p class="p"><span class="indent"></span><span class="verse"><sup id="2Cor.9.12" class="v">12</sup>Jullie dienen God door de christenen in Jeruzalem te steunen. Want zij krijgen dan de hulp die ze nodig hebben, en ze zullen God met heel hun <span class="highlight tooltipkeyword" data-keyword="631" title="">hart</span> danken. </span><span class="verse"><sup id="2Cor.9.13" class="v">13</sup>Ze zullen God eren als ze merken dat jullie hen graag willen steunen. En dat jullie willen laten zien dat alle christenen een eenheid vormen. Dan weten ze dat jullie je houden aan wat er afgesproken is toen het werk aan het goede nieuws begon.</span></p> 
  <p class="p"><span class="indent"></span><span class="verse"><sup id="2Cor.9.14" class="v">14</sup>Telkens als zij voor jullie bidden, voelen ze zich met jullie verbonden. Want ze hebben gemerkt dat God geweldig goed voor jullie is.</span></p> 
  <p class="p"><span class="indent"></span><span class="verse"><sup id="2Cor.9.15" class="v">15</sup>Laten we God danken voor wat hij ons geeft, een geschenk dat te groot is voor woorden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Paulus verdedigt zich</h2> 
  <h3 class="s">Paulus vertrouwt op Gods kracht</h3> 
  <p class="p"><h1>10</h1><span class="verse"><sup id="2Cor.10.1" class="v">1-2</sup>Ik weet dat er over mij gezegd wordt: '<span class="highlight tooltipkeyword" data-keyword="1794" title="">Paulus</span> durft streng tegen je te zijn, zolang hij ver weg is. Maar als hij bij je komt, is hij een slappeling.' Maar luister: Denk eraan dat <span class="highlight tooltipkeyword" data-keyword="101" title="">Christus</span> altijd vriendelijk en geduldig was! En luister alsjeblieft naar wat ik van jullie vraag.</span></p> 
  <p class="p"><span class="indent"></span>Als ik bij jullie kom, wil ik liever niet laten zien hoe streng ik kan zijn. Als apostel mag ik streng zijn. En ik durf echt wel boos te worden op de mensen die zeggen dat ik een slappeling ben. Maar jullie moeten ervoor zorgen dat dat niet nodig is.<span class="verse"><sup id="2Cor.10.3" class="v">3-5</sup>Natuurlijk, ik ben een zwak mens, zoals iedereen. Maar ik doe mijn werk niet met menselijke kracht, ik vertrouw op Gods kracht! God maakt mij sterk. Zo kan ik vechten voor de waarheid! Ik strijd tegen alles wat mensen beweren. Al hun mooie woorden, hun grote verhalen en geweldige ideeën. Ik laat zien dat dat allemaal onzin is. Want de kennis over God is de enige waarheid. En we moeten alleen Jezus <span class="highlight tooltipkeyword" data-keyword="101" title="">Christus</span> gehoorzamen. </span><span class="verse"><sup id="2Cor.10.6" class="v">6</sup>Jullie moeten in alles gehoorzaam zijn aan Christus. Dan zal ik ervoor zorgen dat iedereen die niet wil luisteren, gestraft wordt.</span></p> 
  <h3 class="s"><span class="highlight tooltipkeyword" data-keyword="101" title="">Christus</span> heeft <span class="highlight tooltipkeyword" data-keyword="1794" title="">Paulus</span> macht gegeven</h3> 
  <p class="p"><span class="indent"></span><span class="verse"><sup id="2Cor.10.7" class="v">7</sup>Kijk eens goed naar wat er gebeurt. Bepaalde mensen bij jullie in Korinte zijn ervan overtuigd dat ze dienaren van <span class="highlight tooltipkeyword" data-keyword="101" title="">Christus</span> zijn. Maar ik ben ook een dienaar van Christus, net als zij! Laten die mensen daar nog maar eens goed over nadenken!</span></p> 
  <p class="p"><span class="indent"></span><span class="verse"><sup id="2Cor.10.8" class="v">8</sup>Stel dat ik met veel trots zou vertellen over de macht die de Heer mij gegeven heeft. Dan zou ik gewoon de waarheid spreken! Maar ik heb die macht gekregen om jullie te steunen, niet om jullie kwaad te doen. </span><span class="verse"><sup id="2Cor.10.9" class="v">9</sup>Dat zeg ik erbij. Want jullie moeten niet denken dat ik probeer om jullie bang te maken met mijn brieven. </span><span class="verse"><sup id="2Cor.10.10" class="v">10</sup>Ik weet dat er over mij gezegd wordt: 'Zijn brieven klinken krachtig en streng. Maar in het echt is hij een slappeling en maken zijn woorden geen indruk.' </span><span class="verse"><sup id="2Cor.10.11" class="v">11</sup>Ik waarschuw de mensen die dat zeggen! Want als ik straks bij jullie ben, zullen mijn daden net zo streng zijn als mijn brieven!</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> houdt zich aan zijn opdracht</h3> 
  <p class="p"><span class="indent"></span><span class="verse"><sup id="2Cor.10.12" class="v">12</sup>Er is inderdaad iets wat ik niet durf. Ik durf niet over mezelf te zeggen dat ik geweldig ben of dat ik de beste van de apostelen ben. Er zijn mensen die graag dat soort dingen over zichzelf zeggen. Die mensen zijn dom. Ze denken dat ze de vraag wie de beste is, zelf mogen beantwoorden. </span><span class="verse"><sup id="2Cor.10.13" class="v">13</sup>Ik doe dat niet. Ik schep niet op over mezelf. Als ik met trots spreek, is het over het werk dat God mij laat doen. Ik houd me aan de opdracht die hij me gegeven heeft. Het werk dat ik bij jullie in Korinte gedaan heb, hoort ook bij die opdracht.</span></p> 
  <p class="p"><span class="indent"></span><span class="verse"><sup id="2Cor.10.14" class="v">14</sup>Ik was de eerste die bij jullie in Korinte het goede nieuws over <span class="highlight tooltipkeyword" data-keyword="101" title="">Christus</span> vertelde. Ik kwam in opdracht van God. Jullie stad hoort dus bij het gebied waarin God mij laat werken. </span><span class="verse"><sup id="2Cor.10.15" class="v">15</sup>Ik zal nooit opscheppen over iets waarvoor een ander moeite gedaan heeft. Maar over mijn eigen werk ben ik vol vertrouwen. Jullie geloof wordt steeds sterker, en met jullie steun kan mijn werk doorgaan. Dan kan ik heel veel bereiken met het werk dat God mij laat doen. </span><span class="verse"><sup id="2Cor.10.16" class="v">16</sup>Dan kan ik doorreizen naar nieuwe plaatsen om ook daar het goede nieuws bekend te maken.</span></p> 
  <p class="p"><span class="indent"></span>En als anderen succes hebben in hun eigen gebied? Dan is dat niet iets waar ik trots op kan zijn.</p> 
  <p class="p"><span class="indent"></span><span class="verse"><sup id="2Cor.10.17" class="v">17</sup>Er is er maar één op wie we trots moeten zijn: de Heer. </span><span class="verse"><sup id="2Cor.10.18" class="v">18</sup>Iemand kan wel over zichzelf zeggen: 'Ik werk voor de Heer.' Maar dat zegt nog niets. Dat weet je pas zeker, als de Heer zelf laat zien dat iemand voor hem werkt.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Paulus gaat opscheppen</h2> 
  <h3 class="s">Paulus maakt zich zorgen</h3> 
  <p class="p"><h1>11</h1><span class="verse"><sup id="2Cor.11.1" class="v">1</sup>Jullie moeten niet boos worden als ik een paar gekke dingen ga zeggen. Vooruit, accepteer dat maar van me.</span></p> 
  <p class="p"><span class="indent"></span><span class="verse"><sup id="2Cor.11.2" class="v">2</sup>Ik bewaak jullie, zoals God zijn volk bewaakt. Ik bewaak jullie alsof jullie mijn dochter zijn, die ik als een reine bruid aan <span class="highlight tooltipkeyword" data-keyword="101" title="">Christus</span> wil geven. Daarom wil ik dat jullie geloof zuiver blijft. </span><span class="verse"><sup id="2Cor.11.3" class="v">3</sup>Maar ik ben bang dat jullie je trouw aan <span class="highlight tooltipkeyword" data-keyword="101" title="">Christus</span> en je zuivere geloof verliezen. <span class="highlight tooltipkeyword" data-keyword="1671" title="">Eva</span> werd ooit verleid door de slimme leugens van de slang. En ik ben bang dat ook jullie je laten verleiden door verkeerde ideeën.</span></p> 
  <p class="p"><span class="indent"></span><span class="verse"><sup id="2Cor.11.4" class="v">4</sup>Want jullie ontvangen iedereen met open armen. Ook mensen die iets heel anders over <span class="highlight tooltipkeyword" data-keyword="101" title="">Christus</span> vertellen dan ik jullie verteld heb. Ook als ze heel andere dingen beweren over de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> en over het goede nieuws. Jullie vinden dat geen enkel probleem. </span><span class="verse"><sup id="2Cor.11.5" class="v">5</sup>Ach ja, die mensen zijn natuurlijk ook de beste apostelen die er zijn. Tenminste, dat vinden ze zelf. Maar ik denk dat ik minstens zo goed ben als zij. </span><span class="verse"><sup id="2Cor.11.6" class="v">6</sup>Goed, ik heb niet geleerd om alles zo mooi te zeggen als zij. Maar kennis van de waarheid heb ik in ieder geval wel. En al die kennis heb ik ook aan jullie doorgegeven.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> vraagt geen geld</h3> 
  <p class="p"><span class="indent"></span><span class="verse"><sup id="2Cor.11.7" class="v">7</sup>Ik heb jullie het goede nieuws van God verteld. En jullie hoefden mij daarvoor niets te betalen. Ik wilde graag arm zijn om jullie rijk te maken met het geloof. Dat lijkt me geen misdaad!</span></p> 
  <p class="p"><span class="indent"></span><span class="verse"><sup id="2Cor.11.8" class="v">8</sup>Van andere kerken heb ik wel <span class="highlight tooltipkeyword" data-keyword="467" title="">geld</span> aangenomen. Alles wat ze hadden, kreeg ik mee. Daardoor kon ik naar jullie toe gaan om het goede nieuws te vertellen. </span><span class="verse"><sup id="2Cor.11.9" class="v">9</sup>In de tijd dat ik bij jullie was, kwam ik in moeilijkheden. Ik had niets meer om van te leven. Maar ik heb niemand van jullie lastiggevallen. Ik werd geholpen door christenen die mij vanuit Macedonië <span class="highlight tooltipkeyword" data-keyword="467" title="">geld</span> kwamen brengen.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> is niet zoals de valse apostelen</h3> 
  <p class="p"><span class="indent"></span>Jullie hebben mij dus nooit <span class="highlight tooltipkeyword" data-keyword="467" title="">geld</span> hoeven geven. Daar heb ik altijd voor gezorgd, en daar zal ik voor blijven zorgen.<span class="verse"><sup id="2Cor.11.10" class="v">10</sup>Dat zal ik overal in Griekenland met trots blijven vertellen. Dat is net zo zeker als dat de waarheid van <span class="highlight tooltipkeyword" data-keyword="101" title="">Christus</span> in mij is!</span></p> 
  <p class="p"><span class="indent"></span><span class="verse"><sup id="2Cor.11.11" class="v">11</sup>Waarom ben ik er trots op dat ik geen <span class="highlight tooltipkeyword" data-keyword="467" title="">geld</span> van jullie gekregen heb? Is dat omdat ik niet van jullie houd? Nee, God weet dat ik juist heel veel van jullie houd! </span><span class="verse"><sup id="2Cor.11.12" class="v">12</sup>Waarom blijf ik dan op die manier doorgaan met mijn werk, <span class="highlight tooltipkeyword" data-keyword="1711,1710,1063,1062" title="">zonder</span> <span class="highlight tooltipkeyword" data-keyword="467" title="">geld</span> te vragen? Omdat ik niet wil lijken op die zogenaamde apostelen bij jullie. Zij willen zo graag als echte apostelen gezien worden. Daarom zijn ze er trots op dat ze <span class="highlight tooltipkeyword" data-keyword="467" title="">geld</span> van jullie krijgen. Maar ik werk beslist niet zoals zij!</span></p> 
  <p class="p"><span class="indent"></span><span class="verse"><sup id="2Cor.11.13" class="v">13</sup>Die mensen bij jullie zijn valse apostelen. Het enige wat ze doen, is jullie bedriegen. Ze doen alsof ze apostelen van <span class="highlight tooltipkeyword" data-keyword="101" title="">Christus</span> zijn, maar dat zijn ze niet. </span><span class="verse"><sup id="2Cor.11.14" class="v">14</sup>We hoeven niet verbaasd te zijn over hun gedrag. Want <span class="highlight tooltipkeyword" data-keyword="517" title="">Satan</span> doet alsof hij een <span class="highlight tooltipkeyword" data-keyword="522" title="">engel</span> van God is. </span><span class="verse"><sup id="2Cor.11.15" class="v">15</sup>Dus het is niet vreemd dat ook de dienaren van <span class="highlight tooltipkeyword" data-keyword="517" title="">Satan</span> doen alsof ze dienaren van God zijn. Ze doen alsof ze vertellen over de redding die God wil geven. Maar ze zullen gestraft worden voor hun slechte gedrag!</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> gaat ook opscheppen</h3> 
  <p class="p"><span class="indent"></span><span class="verse"><sup id="2Cor.11.16" class="v">16</sup>Ik zeg het nog eens: Denk nou niet dat ik gek ben. Denken jullie dat toch? Ach, accepteer me dan maar als iemand die gekke dingen zegt. Dan kan ik tenminste ook eens een beetje opscheppen. </span><span class="verse"><sup id="2Cor.11.17" class="v">17</sup>Wat ik ga zeggen, is niet namens de Heer. Nee, ik spreek als iemand die gek is. Want ik ga opscheppen!</span></p> 
  <p class="p"><span class="indent"></span><span class="verse"><sup id="2Cor.11.18" class="v">18</sup>Al die zogenaamde apostelen scheppen graag op over zichzelf. Dat doe ik dan ook maar. </span><span class="verse"><sup id="2Cor.11.19" class="v">19</sup>En bovendien, jullie zijn zo wijs en verstandig! Jullie kunnen iemand die gek doet, makkelijk accepteren. </span><span class="verse"><sup id="2Cor.11.20" class="v">20</sup>Ja, want jullie accepteren heel veel. Jullie accepteren ook dat mensen de baas over jullie spelen en jullie arm maken. Dat ze jullie in de val laten lopen en jullie beledigen, en dat ze zichzelf het belangrijkste vinden. </span><span class="verse"><sup id="2Cor.11.21" class="v">21</sup>Ik heb al die dingen niet gedaan toen ik bij jullie was. Ik ben een echte slappeling. Sorry, ik schaam me diep!</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> is beter dan anderen</h3> 
  <p class="p"><span class="indent"></span>Die zogenaamde apostelen die bij jullie zijn, die scheppen graag op over zichzelf. Nou, dat durf ik ook! (Ik spreek hier natuurlijk als iemand die gek is.)<span class="verse"><sup id="2Cor.11.22" class="v">22</sup>Zij noemen zichzelf Hebreeuwse Joden. Nou, dat ben ik ook! Zij zeggen dat ze echte Israëlieten zijn. Maar dat ben ik ook! Zij noemen zichzelf nakomelingen van Abraham. Maar dat ben ik ook!</span></p> 
  <p class="p"><span class="indent"></span><span class="verse"><sup id="2Cor.11.23" class="v">23</sup>Ze noemen zichzelf dienaren van Christus. Maar ik ben een veel betere dienaar dan zij! (Ik spreek hier natuurlijk als iemand die gek is.) Want ik heb veel harder gewerkt dan zij, en ik heb veel vaker in de <span class="highlight tooltipkeyword" data-keyword="659" title="">gevangenis</span> gezeten. Ik ben al vaak halfdood geslagen, mijn leven is vaak in gevaar geweest. Dat kun je van hen niet zeggen!</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> heeft het meest moeten lijden</h3> 
  <p class="p"><span class="indent"></span><span class="verse"><sup id="2Cor.11.24" class="v">24</sup>Vijf keer hebben de Joden mij zwaar gestraft, met 39 zweepslagen. </span><span class="verse"><sup id="2Cor.11.25" class="v">25</sup>Drie keer hebben Romeinse bestuurders mij stokslagen laten geven. Eén keer hebben mensen geprobeerd mij met stenen dood te gooien. Drie keer zat ik op een schip dat zonk, en ben ik bijna verdronken. Eén keer heb ik zelfs 24 uur lang in zee gedreven.</span></p> 
  <p class="p"><span class="indent"></span><span class="verse"><sup id="2Cor.11.26" class="v">26</sup>De vele <span class="highlight tooltipkeyword" data-keyword="1118" title="">reizen</span> die ik maak, zijn vol gevaren. Er zijn gevaarlijke rivieren, en er kunnen onderweg rovers zijn. Telkens zijn er mensen die mij kwaad willen doen, Joden en niet-Joden. Overal ben ik in gevaar: in de steden, in de woestijn en op zee. En dan zijn er ook nog zogenaamde christenen die mij bedreigen.</span></p> 
  <p class="p"><span class="indent"></span><span class="verse"><sup id="2Cor.11.27" class="v">27</sup>Ik heb gewerkt zo hard als ik kon. Vaak <span class="highlight tooltipkeyword" data-keyword="1711,1710,1063,1062" title="">zonder</span> te slapen en <span class="highlight tooltipkeyword" data-keyword="1711,1710,1063,1062" title="">zonder</span> te eten. Ik had honger en dorst. Ik had het koud en ik had bijna geen kleren.</span></p> 
  <p class="p"><span class="indent"></span><span class="verse"><sup id="2Cor.11.28" class="v">28</sup>Ik zou nog veel meer moeilijkheden kunnen noemen. Maar ik noem alleen nog de zorgen die ik elke dag heb over alle kerken. </span><span class="verse"><sup id="2Cor.11.29" class="v">29</sup>Want ik voel mee met iedere gelovige die het moeilijk heeft. En ik word woedend als iemand een andere gelovige laat zondigen.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> schept op over mislukkingen</h3> 
  <p class="p"><span class="indent"></span><span class="verse"><sup id="2Cor.11.30" class="v">30</sup>Als ik dan echt moet opscheppen, dan zal ik vertellen over mijn mislukkingen. </span><span class="verse"><sup id="2Cor.11.31" class="v">31</sup>Wat ik jullie schrijf is de waarheid. God weet dat! Alle eer aan hem, de God en Vader van de Heer Jezus, voor altijd!</span></p> 
  <p class="p"><span class="indent"></span><span class="verse"><sup id="2Cor.11.32" class="v">32</sup>Toen ik jaren geleden in Damascus was, dreigde er gevaar. De bestuurder van de stad wilde mij gevangennemen in opdracht van koning Aretas. Zijn <span class="highlight tooltipkeyword" data-keyword="29" title="">soldaten</span> bewaakten de <span class="highlight tooltipkeyword" data-keyword="36,1088" title="">poorten</span> van de stad. </span><span class="verse"><sup id="2Cor.11.33" class="v">33</sup>Ik kon alleen nog maar ontsnappen doordat een paar mensen me hielpen. Ze stopten me in een mand, en lieten me door een raam in de <span class="highlight tooltipkeyword" data-keyword="35,1088" title="">stadsmuur</span> naar beneden zakken.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Over een bijzondere ervaring</h3> 
  <p class="p"><h1>12</h1><span class="verse"><sup id="2Cor.12.1" class="v">1</sup>Ik wil niet opscheppen, maar het moet gewoon. Ik weet dat het geen zin heeft. Toch zal ik vertellen over mijn bijzondere ervaringen, over dingen die de Heer mij heeft laten zien en horen.</span></p> 
  <p class="p"><span class="indent"></span><span class="verse"><sup id="2Cor.12.2" class="v">2-4</sup>Ik ken een christen die veertien jaar geleden iets heel bijzonders meemaakte. Plotseling werd hij van de aarde weggehaald en naar de hoogste hemel gebracht. Was alleen zijn geest in de hemel of ook zijn lichaam? Dat weet ik niet, dat weet God alleen. Maar dit weet ik wel: Die man werd gebracht naar de plaats waar God is. Daar hoorde hij <span class="highlight tooltipkeyword" data-keyword="1038" title="">heilige</span> woorden, woorden die een mens niet mag uitspreken.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> is alleen trots op zijn lijden</h3> 
  <p class="p"><span class="indent"></span><span class="verse"><sup id="2Cor.12.5" class="v">5-7</sup>Ik ben trots op wat die man heeft meegemaakt. Ik kan ook zeggen: op wat ik heb meegemaakt. Dat zou niet gek zijn, want het is de waarheid. Ik ben die man. Maar ik wil niet opscheppen over mezelf. Behalve dan over het lijden dat ik meemaak als dienaar van Christus. Jullie moeten respect voor mij hebben om mijn werk: om mijn woorden en mijn daden. Maar jullie moeten mij niet extra waarderen om mijn bijzondere ervaringen.</span></p> 
  <p class="p"><span class="indent"></span>God geeft mij die bijzondere ervaringen. Maar hij zorgt er ook voor dat ik niet trots word, en dat ik mezelf niet beter ga vinden dan anderen. Daarom heb ik die pijn in mijn lichaam gekregen waar ik zo veel last van heb. Het is alsof een dienaar van <span class="highlight tooltipkeyword" data-keyword="517" title="">Satan</span> mij mishandelt.<span class="verse"><sup id="2Cor.12.8" class="v">8</sup>Drie keer heb ik de Heer gesmeekt om mijn pijn weg te nemen. </span><span class="verse"><sup id="2Cor.12.9" class="v">9</sup>Maar de Heer zei tegen mij: 'Ik ben goed voor je, meer heb je niet nodig. Want alleen iemand die zwak is en lijdt, kan aan iedereen laten zien hoe machtig ik ben.'</span></p> 
  <p class="p"><span class="indent"></span>En dus is er toch iets waar ik graag over opschep: dat ik zwak ben en moet lijden. Want dat maakt mij geschikt om de macht van <span class="highlight tooltipkeyword" data-keyword="101" title="">Christus</span> zichtbaar te maken.<span class="verse"><sup id="2Cor.12.10" class="v">10</sup>Daarom ben ik blij als mensen mij beledigen of me gevangen willen nemen. Ik ben blij als ik in moeilijkheden kom en het zwaar heb. Want zo wil <span class="highlight tooltipkeyword" data-keyword="101" title="">Christus</span> zijn macht laten zien. Juist doordat ik zwak ben, ben ik sterk!</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> verdient respect als apostel</h3> 
  <p class="p"><span class="indent"></span><span class="verse"><sup id="2Cor.12.11" class="v">11</sup>Vrienden, ik heb jullie vreemde dingen geschreven, alsof ik gek ben. Maar dat komt door jullie. Want jullie hadden met respect over mij moeten spreken, maar dat hebben jullie niet gedaan. Natuurlijk, ik ben niet belangrijk. Maar ik ben echt niet minder dan die mensen die jullie 'de beste apostelen' noemen.</span></p> 
  <p class="p"><span class="indent"></span><span class="verse"><sup id="2Cor.12.12" class="v">12</sup>Toen ik bij jullie was, zagen jullie een echte apostel aan het werk! Jullie zagen dat ik bleef volhouden, wat er ook gebeurde. En jullie zagen de machtige wonderen die God mij liet doen. </span><span class="verse"><sup id="2Cor.12.13" class="v">13</sup>Vergeleken met christenen in andere steden hebben jullie dus niets te klagen. Behalve dan over één ding: ik heb jullie nooit lastiggevallen om geld. Die <span class="highlight tooltipkeyword" data-keyword="1711" title="">misdaad</span> moeten jullie me maar vergeven.</span></p> 
  <h2 class="ms">Het derde bezoek</h2> 
  <h3 class="s"><span class="highlight tooltipkeyword" data-keyword="1794" title="">Paulus</span> heeft altijd eerlijk gewerkt</h3> 
  <p class="p"><span class="indent"></span><span class="verse"><sup id="2Cor.12.14" class="v">14</sup>Ik sta nu klaar om jullie voor de derde keer te bezoeken. En ook deze keer zal ik jullie niet lastigvallen om geld. Want het gaat mij niet om jullie geld, het gaat mij om jullie zelf!</span></p> 
  <p class="p"><span class="indent"></span>Ik zie jullie als mijn eigen kinderen. En kinderen hoeven geen geld te verdienen voor hun ouders. Ouders moeten juist geld verdienen voor hun kinderen.<span class="verse"><sup id="2Cor.12.15" class="v">15</sup>Net zo geef ik jullie graag alles wat ik heb, zelfs mijn eigen leven. Maar soms denk ik: Hoe groter mijn <span class="highlight tooltipkeyword" data-keyword="1054,1056" title="">liefde</span> voor jullie, hoe kleiner jullie <span class="highlight tooltipkeyword" data-keyword="1054,1056" title="">liefde</span> voor mij.</span></p> 
  <p class="p"><span class="indent"></span><span class="verse"><sup id="2Cor.12.16" class="v">16</sup>Ik heb jullie nooit om geld gevraagd, daar zijn we het over eens. Toch wordt er soms gezegd dat ik een bedrieger ben, en dat ik stiekem geld van jullie afgenomen heb. </span><span class="verse"><sup id="2Cor.12.17" class="v">17</sup>Maar dat is niet waar. Ik heb nooit geprobeerd om geld van jullie af te pakken, ook niet met hulp van mensen die ik naar jullie toe stuurde. </span><span class="verse"><sup id="2Cor.12.18" class="v">18</sup>Ik liet Titus naar jullie toe gaan, samen met een andere christen. Maar Titus heeft geen <span class="highlight tooltipkeyword" data-keyword="467" title="">geld</span> van jullie afgepakt. Dat zijn jullie toch wel met mij eens? Titus heeft op dezelfde manier bij jullie gewerkt als ik. Want we denken hetzelfde over ons werk.</span></p> 
  <h3 class="s">Angst dat het derde bezoek mislukt</h3> 
  <p class="p"><span class="indent"></span><span class="verse"><sup id="2Cor.12.19" class="v">19</sup>Jullie denken natuurlijk al de hele tijd dat ik me aan het verdedigen ben. Maar dat is niet zo. Ik spreek namens Christus, en ik word alleen door God beoordeeld.</span></p> 
  <p class="p"><span class="indent"></span>Beste vrienden, alles wat ik zeg, is bedoeld om betere christenen van jullie te maken.<span class="verse"><sup id="2Cor.12.20" class="v">20</sup>Want ik maak me zorgen over mijn bezoek aan jullie. Ik ben bang dat jullie je anders gedragen dan ik zou willen. En dan zal ik me anders moeten gedragen dan jullie zouden willen! Ik ben namelijk bang dat jullie alleen aan jezelf denken, en jezelf belangrijker vinden dan anderen. Dat jullie roddelen en slechte dingen over elkaar vertellen. Dat jullie snel kwaad worden, jaloers zijn, en aparte groepen vormen. En dat jullie zorgen voor onrust.</span></p> 
  <p class="p"><span class="indent"></span><span class="verse"><sup id="2Cor.12.21" class="v">21</sup>Ik ben bang dat ik verdriet om jullie zal hebben. Want er zijn bij jullie veel christenen die nog steeds weigeren hun gedrag te veranderen. Zij leven nog steeds helemaal verkeerd, en blijven doorgaan met hun verkeerde seksuele gedrag. Wil God mij door hun <span class="highlight tooltipkeyword" data-keyword="1711,1710" title="">ongehoorzaamheid</span> opnieuw leren hoe onbelangrijk ik ben? Daar ben ik bang voor.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Paulus zal straffen als het nodig is</h3> 
  <p class="p"><h1>13</h1><span class="verse"><sup id="2Cor.13.1" class="v">1-2</sup>Ik heb jullie gewaarschuwd bij mijn vorige bezoek. En nu waarschuw ik jullie opnieuw, ook al ben ik niet bij jullie. Bedenk goed: Na de waarschuwingen komt de straf. Straks zal ik voor de derde keer bij jullie komen. Dan zal ik niet meer waarschuwen, maar straffen! Dat zeg ik tegen iedereen die maar doorgaat met zondigen, en ook tegen alle anderen.</span></p> 
  <p class="p"><span class="indent"></span><span class="verse"><sup id="2Cor.13.3" class="v">3</sup>Jullie willen toch het bewijs zien dat <span class="highlight tooltipkeyword" data-keyword="101" title="">Christus</span> spreekt via mij? Dat bewijs zullen jullie krijgen! <span class="highlight tooltipkeyword" data-keyword="101" title="">Christus</span> zal zich bij jullie niet zwak gedragen, maar hij zal via mij zijn kracht laten zien. </span><span class="verse"><sup id="2Cor.13.4" class="v">4</sup>Want <span class="highlight tooltipkeyword" data-keyword="101" title="">Christus</span> stierf wel aan het <span class="highlight tooltipkeyword" data-keyword="1141" title="">kruis</span> omdat hij als mens zwak was, maar nu leeft hij door Gods kracht. Als apostel ben ik zwak, net zoals <span class="highlight tooltipkeyword" data-keyword="101" title="">Christus</span> dat was. Maar samen met <span class="highlight tooltipkeyword" data-keyword="101" title="">Christus</span> leef ik door Gods kracht. Dat zullen jullie wel merken als ik kom.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> straft liever niet</h3> 
  <p class="p"><span class="indent"></span><span class="verse"><sup id="2Cor.13.5" class="v">5</sup>Vrienden, jullie moeten nu eens kritisch naar jezelf kijken! Stel jezelf deze vraag: 'Leef ik echt als een gelovige?' Jullie zijn er toch zeker van dat Jezus <span class="highlight tooltipkeyword" data-keyword="101" title="">Christus</span> in jullie allemaal aanwezig is? Nou, hij is beslist niet aanwezig in degenen die niet als gelovigen leven!</span></p> 
  <p class="p"><span class="indent"></span><span class="verse"><sup id="2Cor.13.6" class="v">6</sup>Ik werk als apostel van <span class="highlight tooltipkeyword" data-keyword="1672" title="">Jezus</span> Christus. Ik vertrouw erop dat jullie dat begrijpen. </span><span class="verse"><sup id="2Cor.13.7" class="v">7</sup>Ik bid tot God dat jullie geen slechte dingen doen. Niet omdat ik dan kan zeggen: 'Kijk, ik ben een trouwe apostel.' Maar omdat ik wil dat jullie het goede doen. Het liefst wil ik helemaal niet bewijzen hoe streng ik kan zijn als apostel.</span></p> 
  <p class="p"><span class="indent"></span><span class="verse"><sup id="2Cor.13.8" class="v">8</sup>Ik doe alles voor de waarheid van het goede nieuws. Ik kan niets doen dat daarmee in strijd is. </span><span class="verse"><sup id="2Cor.13.9" class="v">9</sup>Als jullie goed leven, hoef ik niet streng te zijn. Als jullie sterk zijn, kan ik die zwakke <span class="highlight tooltipkeyword" data-keyword="1794" title="">Paulus</span> blijven. Ik zou er blij om zijn! Daarom bid ik tot God dat jullie gaan leven als goede christenen.</span></p> 
  <p class="p"><span class="indent"></span><span class="verse"><sup id="2Cor.13.10" class="v">10</sup>Ik schrijf jullie al die dingen terwijl ik niet bij jullie ben. Ik hoop van harte dat jullie luisteren. Dan hoef ik niemand te straffen als ik bij jullie kom. Want de macht die de Heer mij gegeven heeft, is niet bedoeld om jullie kwaad te doen. Ik heb die macht juist gekregen om betere christenen van jullie te maken.</span></p> 
  <h2 class="ms">Slot van de brief</h2> 
  <p class="p"><span class="indent"></span><span class="verse"><sup id="2Cor.13.11" class="v">11</sup>Tot slot, vrienden, wees blij, ga weer leven als goede christenen, en luister naar mijn waarschuwingen. Maak geen ruzie met elkaar, maar leef in vrede. God zal bij jullie zijn met zijn <span class="highlight tooltipkeyword" data-keyword="1054,1056" title="">liefde</span> en vrede. </span><span class="verse"><sup id="2Cor.13.12" class="v">12</sup>Groet elkaar met een <span class="highlight tooltipkeyword" data-keyword="1038" title="">heilige</span> kus. Ik doe jullie de groeten van alle christenen die bij mij zijn.</span></p> 
  <p class="p"><span class="indent"></span><span class="verse"><sup id="2Cor.13.13" class="v">13</sup>Ik wens jullie allemaal toe dat de Heer Jezus <span class="highlight tooltipkeyword" data-keyword="101" title="">Christus</span> goed voor jullie is, dat God jullie zijn <span class="highlight tooltipkeyword" data-keyword="1054,1056" title="">liefde</span> geeft, en dat de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> een eenheid van jullie maakt.</span></p> 
  <br> 
   
 </div> 
</div>