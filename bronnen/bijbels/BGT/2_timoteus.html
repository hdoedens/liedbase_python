<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Paulus groet Timoteüs</h3> 
  <p class="p"><h1>1</h1><span class="verse"><sup id="2Tim.1.1" class="v">1-2</sup>Dit is een brief van <span class="highlight tooltipkeyword" data-keyword="1794" title="">Paulus</span> aan Timoteüs.</span></p> 
  <p class="p"><span class="indent"></span>Ik ben een apostel van <span class="highlight tooltipkeyword" data-keyword="1672" title="">Jezus</span> Christus. Dat is de wil van God. Hij heeft mij de opdracht gegeven om over zijn <span class="highlight tooltipkeyword" data-keyword="1702" title="">belofte</span> te vertellen. Die <span class="highlight tooltipkeyword" data-keyword="1702" title="">belofte</span> is dat iedereen die bij Jezus <span class="highlight tooltipkeyword" data-keyword="101" title="">Christus</span> hoort, eeuwig zal leven.</p> 
  <p class="p"><span class="indent"></span>Timoteüs, ik houd van je alsof je mijn eigen kind bent.</p> 
  <p class="p"><span class="indent"></span>Ik wens je toe dat God, onze Vader, en onze Heer Jezus <span class="highlight tooltipkeyword" data-keyword="101" title="">Christus</span> goed voor je zijn, van je houden en je vrede geven.<span class="verse"><sup id="2Tim.1.3" class="v">3</sup>Ik dank God voor jou. Hij is de God die ik vereer met een zuiver hart, net zoals mijn voorouders dat deden. Ik noem je in al mijn gebeden, ik denk dag en nacht aan je.</span></p> 
  <p class="p"><span class="indent"></span><span class="verse"><sup id="2Tim.1.4" class="v">4</sup>Als ik denk aan het verdriet dat je had, dan wil ik graag weer bij je zijn. Wat zou dat me blij maken!</span></p> 
  <p class="p"><span class="indent"></span><span class="verse"><sup id="2Tim.1.5" class="v">5</sup>Ik denk vaak aan je zuivere geloof. Zo'n geloof hadden ook je grootmoeder Loïs en je moeder Eunike. En ik ben ervan overtuigd dat jij net zo'n zuiver geloof hebt als zij. </span><span class="verse"><sup id="2Tim.1.6" class="v">6</sup>God heeft je een bijzondere kracht gegeven toen ik mijn handen op je hoofd legde. Daarom zeg ik je: Gebruik die kracht goed. </span><span class="verse"><sup id="2Tim.1.7" class="v">7</sup>God heeft ons zijn Geest gegeven. Niet om bange mensen van ons te maken, maar moedige mensen, vol <span class="highlight tooltipkeyword" data-keyword="1054,1056" title="">liefde</span> en geduld.</span></p> 
  <h2 class="ms">De moed om te geloven</h2> 
  <h3 class="s">Schaam je niet</h3> 
  <p class="p"><span class="indent"></span><span class="verse"><sup id="2Tim.1.8" class="v">8</sup>Je moet je er niet voor schamen om over onze Heer te vertellen. En je moet je ook niet schamen voor mij. Ook al zit ik in de <span class="highlight tooltipkeyword" data-keyword="659" title="">gevangenis</span> omdat ik de Heer dien. Nee, je moet, net als ik, lijden voor het goede nieuws. God geeft je daarvoor de kracht.</span></p> 
  <p class="p"><span class="indent"></span><span class="verse"><sup id="2Tim.1.9" class="v">9</sup>God heeft ons gered, en ons uitgekozen om bij <span class="highlight tooltipkeyword" data-keyword="101" title="">Christus</span> te horen. Niet omdat wij dat verdienen, maar omdat dat altijd al zijn plan was. Zo goed wilde God voor ons zijn! Voordat God de wereld maakte, had hij al besloten dat wij gered zouden worden door <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="2Tim.1.10" class="v">10</sup>Nu is <span class="highlight tooltipkeyword" data-keyword="1672" title="">Jezus</span> Christus, onze redder, gekomen. Daardoor is nu overal bekend dat God goed voor ons is. <span class="highlight tooltipkeyword" data-keyword="101" title="">Christus</span> heeft de dood overwonnen. Dankzij hem krijgt iedereen die het goede nieuws gelooft, het eeuwige leven!</span></p> 
  <h3 class="s">De uitleg van het goede nieuws</h3> 
  <p class="p"><span class="indent"></span><span class="verse"><sup id="2Tim.1.11" class="v">11</sup>God heeft mij uitgekozen als apostel. Ik moet het goede nieuws vertellen en uitleggen. </span><span class="verse"><sup id="2Tim.1.12" class="v">12</sup>Daarom moet ik veel lijden. Maar daar schaam ik mij niet voor! Want ik ken de God op wie ik vertrouw. Hij zorgt ervoor dat mijn uitleg van het goede nieuws verdedigd wordt tot de dag dat <span class="highlight tooltipkeyword" data-keyword="101" title="">Christus</span> terugkomt. Ik weet zeker dat God de macht heeft om dat te doen.</span></p> 
  <p class="p"><span class="indent"></span><span class="verse"><sup id="2Tim.1.13" class="v">13</sup>Laat je leiden door de wijze woorden die je van mij gehoord hebt, Timoteüs. En houd vast aan het geloof en de <span class="highlight tooltipkeyword" data-keyword="1054,1056" title="">liefde</span> die Jezus <span class="highlight tooltipkeyword" data-keyword="101" title="">Christus</span> je geeft. </span><span class="verse"><sup id="2Tim.1.14" class="v">14</sup>Verdedig de uitleg van het goede nieuws, die ik je geleerd heb. De <span class="highlight tooltipkeyword" data-keyword="1038" title="">heilige</span> Geest, die in ons is, zal je helpen.</span></p> 
  <h3 class="s">Vijanden en vrienden van Paulus</h3> 
  <p class="p"><span class="indent"></span><span class="verse"><sup id="2Tim.1.15" class="v">15</sup>Je weet dat niemand van de christenen in Asia mij wilde helpen. Ook Fygelus en Hermogenes niet. </span><span class="verse"><sup id="2Tim.1.16" class="v">16-17</sup>Maar Onesiforus schaamde zich niet voor mij toen ik in de <span class="highlight tooltipkeyword" data-keyword="659" title="">gevangenis</span> terechtkwam. Nee, toen hij in Rome kwam, heeft hij net zo lang gezocht tot hij me vond. En hij heeft me in de <span class="highlight tooltipkeyword" data-keyword="659" title="">gevangenis</span> vaak eten gebracht.</span></p> 
  <p class="p"><span class="indent"></span>Ik hoop dat de Heer goed zal zijn voor Onesiforus en zijn familie.</p> 
  <p class="p"><span class="indent"></span><span class="verse"><sup id="2Tim.1.18" class="v">18</sup>Trouwens, jij weet zelf het beste hoeveel goede dingen Onesiforus gedaan heeft voor de christenen in Efeze. Ik bid dat de Heer op de dag dat hij terugkomt, goed zal zijn voor Onesiforus.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De strijd voor het geloof</h2> 
  <h3 class="s">Doe je best voor Christus</h3> 
  <p class="p"><h1>2</h1><span class="verse"><sup id="2Tim.2.1" class="v">1</sup>Timoteüs, mijn zoon, vertrouw erop dat Jezus <span class="highlight tooltipkeyword" data-keyword="101" title="">Christus</span> goed voor je is. </span><span class="verse"><sup id="2Tim.2.2" class="v">2</sup>Ik heb je alles verteld over het geloof, en veel mensen waren daarbij. Jij moet nu alles weer doorvertellen. Vertel het aan betrouwbare mensen, die zelf geschikt zijn om aan anderen uitleg te geven.</span></p> 
  <p class="p"><span class="indent"></span><span class="verse"><sup id="2Tim.2.3" class="v">3</sup>Je moet als een goede <span class="highlight tooltipkeyword" data-keyword="27,29" title="">soldaat</span> van Jezus <span class="highlight tooltipkeyword" data-keyword="101" title="">Christus</span> vechten voor het geloof. Dat betekent dat ook jij zult lijden.</span></p> 
  <p class="p"><span class="indent"></span><span class="verse"><sup id="2Tim.2.4" class="v">4</sup>Maak je geen zorgen over de dagelijkse dingen. Net zoals een <span class="highlight tooltipkeyword" data-keyword="27,29" title="">soldaat</span> zich daar tijdens een gevecht niet druk over maakt. Hij zorgt er liever voor dat zijn generaal tevreden over hem is!</span></p> 
  <p class="p"><span class="indent"></span><span class="verse"><sup id="2Tim.2.5" class="v">5</sup>Houd je aan de regels van <span class="highlight tooltipkeyword" data-keyword="1672" title="">Jezus</span> Christus. Net zoals een sporter zich aan de regels van de sport houdt als hij wil winnen. </span><span class="verse"><sup id="2Tim.2.6" class="v">6</sup>En als je je best doet, word je beloond. Net zoals een boer na het zware werk als eerste mag eten van de oogst.</span></p> 
  <p class="p"><span class="indent"></span><span class="verse"><sup id="2Tim.2.7" class="v">7</sup>Denk goed na over de dingen die ik schrijf. De Heer zal ervoor zorgen dat je het allemaal begrijpt.</span></p> 
  <h3 class="s">Houd vol</h3> 
  <p class="p"><span class="indent"></span><span class="verse"><sup id="2Tim.2.8" class="v">8</sup>Blijf denken aan <span class="highlight tooltipkeyword" data-keyword="1672" title="">Jezus</span> Christus, de nakomeling van David. Hij is <span class="highlight tooltipkeyword" data-keyword="142" title="">opgestaan</span> uit de dood. Dat is het goede nieuws dat ik vertel. </span><span class="verse"><sup id="2Tim.2.9" class="v">9</sup>En vanwege die boodschap moet ik lijden, ik zit zelfs als een misdadiger opgesloten in de gevangenis! Maar Gods boodschap kan niet opgesloten worden. </span><span class="verse"><sup id="2Tim.2.10" class="v">10</sup>Dat is de reden dat ik alles volhoud. Ik houd vol voor de mensen die God <span class="highlight tooltipkeyword" data-keyword="644" title="">uitgekozen</span> heeft. Zodat ook zij door Jezus <span class="highlight tooltipkeyword" data-keyword="101" title="">Christus</span> gered worden en het eeuwige leven krijgen.</span></p> 
  <h3 class="s">Vertrouwen wordt beloond</h3> 
  <p class="p"><span class="indent"></span><span class="verse"><sup id="2Tim.2.11" class="v">11</sup>Dit is de boodschap waarop we vertrouwen: Als wij met <span class="highlight tooltipkeyword" data-keyword="101" title="">Christus</span> verbonden zijn in zijn dood, dan zijn we ook met hem verbonden in het eeuwige leven. </span><span class="verse"><sup id="2Tim.2.12" class="v">12</sup>Als we altijd blijven vasthouden aan ons geloof, zullen we samen met hem regeren in de nieuwe wereld.</span></p> 
  <p class="p"><span class="indent"></span>Maar stel dat we in een moeilijke situatie zeggen: 'Nee, ik ken de Heer niet!' Dan zal de Heer bij zijn komst ook zeggen dat hij ons niet kent.<span class="verse"><sup id="2Tim.2.13" class="v">13</sup>Wij kunnen ontrouw worden aan het goede nieuws, maar <span class="highlight tooltipkeyword" data-keyword="101" title="">Christus</span> niet. Want hij is zelf het goede nieuws. En hij kan niet zeggen: 'Ik ken mezelf niet.'</span></p> 
  <h2 class="ms">Kerkleiders en vijanden</h2> 
  <h3 class="s">Pas op voor valse leraren</h3> 
  <p class="p"><span class="indent"></span><span class="verse"><sup id="2Tim.2.14" class="v">14</sup>Beste Timoteüs, blijf alles wat ik je schrijf, aan de andere christenen vertellen. Waarschuw hen dringend, en zeg erbij dat God je woorden hoort. Vertel hun dat ze moeten stoppen met zinloze discussies. Die hebben geen enkel nut, en het loopt slecht af met mensen die ernaar luisteren.</span></p> 
  <p class="p"><span class="indent"></span><span class="verse"><sup id="2Tim.2.15" class="v">15</sup>Doe je best om een betrouwbare dienaar van God te zijn. Zorg dat je je niet hoeft te schamen voor je werk. Vertel altijd eerlijk over de waarheid. </span><span class="verse"><sup id="2Tim.2.16" class="v">16</sup>En luister niet naar praatjes waarmee God beledigd wordt. Want die leiden alleen maar tot nog meer slechtheid.</span></p> 
  <p class="p"><span class="indent"></span><span class="verse"><sup id="2Tim.2.17" class="v">17</sup>De ideeën van valse leraren verspreiden zich snel in de kerk, net zoals een ziekte zich in een lichaam verspreidt. Hymeneüs en Filetus zijn voorbeelden van zulke valse leraren. </span><span class="verse"><sup id="2Tim.2.18" class="v">18</sup>Zij zijn de waarheid helemaal kwijtgeraakt. Ze beweren dat ze al uit de dood <span class="highlight tooltipkeyword" data-keyword="142" title="">opgestaan</span> zijn. Met zulke ideeën maken ze het geloof van andere mensen kapot.</span></p> 
  <h3 class="s">In de kerk zijn goede en slechte mensen</h3> 
  <p class="p"><span class="indent"></span><span class="verse"><sup id="2Tim.2.19" class="v">19</sup>God beschermt zijn kerk, en de echte gelovigen houden vast aan de waarheid. Want in de <span class="highlight tooltipkeyword" data-keyword="1038" title="">heilige</span> boeken staat: «De Heer weet wie bij hem horen.» En: «Als je de Heer dient, mag je geen slechte dingen doen.»</span></p> 
  <p class="p"><span class="indent"></span><span class="verse"><sup id="2Tim.2.20" class="v">20</sup>In een huis van rijke mensen zijn niet alleen voorwerpen van goud en zilver, maar ook voorwerpen van hout of steen. Zo is het ook in de kerk. Daar zijn mensen die gered zullen worden, maar ook mensen met wie het slecht zal aflopen.</span></p> 
  <p class="p"><span class="indent"></span><span class="verse"><sup id="2Tim.2.21" class="v">21</sup>Als slechte mensen stoppen met hun slechte gedrag, kunnen ze toch nog gered worden. Dan zijn ze heilig, en waardevol voor de Heer. En dan kunnen ze veel goede dingen doen.</span></p> 
  <h3 class="s">Doe het goede</h3> 
  <p class="p"><span class="indent"></span><span class="verse"><sup id="2Tim.2.22" class="v">22</sup>Timoteüs, verlang niet naar de dingen waar andere jonge mensen naar verlangen. Doe je best om goed en eerlijk te zijn, en op de Heer te vertrouwen. Doe je best om van andere mensen te houden, en in vrede met hen te leven. Zo moet je leven, samen met alle christenen die tot God bidden met een zuiver hart.</span></p> 
  <h3 class="s">Luister niet naar onzin</h3> 
  <p class="p"><span class="indent"></span><span class="verse"><sup id="2Tim.2.23" class="v">23</sup>Je moet je niet bezighouden met domme en dwaze discussies. Want je weet dat daar ruzie van komt. </span><span class="verse"><sup id="2Tim.2.24" class="v">24</sup>Een leider van de kerk mag geen ruzie maken, maar hij moet vriendelijk zijn voor iedereen. Hij moet een goede leraar zijn, en een geduldig mens.</span></p> 
  <p class="p"><span class="indent"></span><span class="verse"><sup id="2Tim.2.25" class="v">25</sup>Hij moet valse leraren op een vriendelijke manier vertellen wat ze fout doen. Misschien geeft God hun de kans om hun leven te veranderen en om de waarheid te leren kennen. </span><span class="verse"><sup id="2Tim.2.26" class="v">26</sup>Dan kunnen ze ontsnappen aan de macht van de duivel. De <span class="highlight tooltipkeyword" data-keyword="517" title="">duivel</span> heeft hen namelijk in zijn macht, en dwingt hen om te doen wat hij wil.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Slechte en goede voorbeelden</h2> 
  <h3 class="s">De mensen zullen slecht zijn</h3> 
  <p class="p"><h1>3</h1><span class="verse"><sup id="2Tim.3.1" class="v">1</sup>Beste Timoteüs, bedenk dat de gelovigen het moeilijk zullen krijgen aan het einde van de tijd. </span><span class="verse"><sup id="2Tim.3.2" class="v">2</sup>Want de mensen zullen alleen aan zichzelf denken. Geld is het enige wat hen interesseert. Ze zullen zichzelf geweldig vinden, en zich beter voelen dan anderen. Ze zullen God beledigen, en geen respect hebben voor hun ouders. Ze zullen ondankbaar zijn. Niets zal <span class="highlight tooltipkeyword" data-keyword="1038" title="">heilig</span> voor hen zijn.</span></p> 
  <p class="p"><span class="indent"></span><span class="verse"><sup id="2Tim.3.3" class="v">3</sup>De mensen zullen niet weten wat <span class="highlight tooltipkeyword" data-keyword="1054,1056" title="">liefde</span> is. Ze zullen met niemand medelijden hebben, ze zullen wreed zijn. Ze zullen kwaadspreken over anderen. Ze zullen zich gedragen alsof ze geen verstand hebben. Ze zullen een hekel hebben aan alles wat goed is. </span><span class="verse"><sup id="2Tim.3.4" class="v">4</sup>Ze zullen elkaar verraden. Ze zullen nooit nadenken voordat ze iets doen. Ze zullen trots zijn op zichzelf. En ze maken liever plezier dan dat ze van God houden.</span></p> 
  <p class="p"><span class="indent"></span><span class="verse"><sup id="2Tim.3.5" class="v">5</sup>Zulke mensen zullen doen alsof ze God dienen, maar uit hun daden blijkt dat dat niet waar is. Blijf ver bij die mensen vandaan!</span></p> 
  <h3 class="s">Ook valse leraren zijn slecht</h3> 
  <p class="p"><span class="indent"></span><span class="verse"><sup id="2Tim.3.6" class="v">6</sup>Een voorbeeld van zulke slechte gelovigen zijn valse leraren. Met mooie praatjes komen ze de <span class="highlight tooltipkeyword" data-keyword="1173" title="">huizen</span> binnen, en proberen ze domme vrouwen in hun macht te krijgen. Het zijn vrouwen die veel slechte dingen gedaan hebben, en allerlei verkeerde verlangens hebben. </span><span class="verse"><sup id="2Tim.3.7" class="v">7</sup>Ze willen altijd wel iets nieuws leren, maar het lukt ze nooit om de waarheid te leren kennen.</span></p> 
  <p class="p"><span class="indent"></span><span class="verse"><sup id="2Tim.3.8" class="v">8</sup>Die valse leraren verzetten zich tegen de waarheid. Net zoals Jannes en Jambres zich tegen <span class="highlight tooltipkeyword" data-keyword="1723" title="">Mozes</span> verzet hebben. Die valse leraren hebben hun verstand verloren, en hun geloof is waardeloos. </span><span class="verse"><sup id="2Tim.3.9" class="v">9</sup>Maar ze zullen weinig succes hebben, want het zal voor iedereen snel duidelijk worden hoe dom ze zijn. Zo ging het ook bij Jannes en Jambres.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> is een voorbeeld voor Timoteüs</h3> 
  <p class="p"><span class="indent"></span><span class="verse"><sup id="2Tim.3.10" class="v">10</sup>Timoteüs, jij houdt je altijd aan mijn uitleg. Jij volgt mijn voorbeeld: je leeft net zoals ik, en je probeert hetzelfde doel te bereiken. Je volgt mijn voorbeeld: mijn geloof, mijn geduld en mijn liefde. Ook jij geeft niet op. </span><span class="verse"><sup id="2Tim.3.11" class="v">11</sup>Je bent vervolgd en je moet lijden, net zoals ik vroeger in Antiochië, Ikonium en Lystra geleden heb. Ja, ik heb veel ellende moeten verdragen! Maar elke keer heeft de Heer mij gered.</span></p> 
  <p class="p"><span class="indent"></span><span class="verse"><sup id="2Tim.3.12" class="v">12</sup>Alle mensen die bij <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> horen en daarom willen leven zoals God het wil, zullen vervolgd worden. </span><span class="verse"><sup id="2Tim.3.13" class="v">13</sup>En alle slechte mensen en bedriegers zullen nog slechter worden. Ze bedriegen andere mensen, en ze worden zelf bedrogen.</span></p> 
  <h3 class="s">Gebruik de <span class="highlight tooltipkeyword" data-keyword="1038" title="">heilige</span> boeken</h3> 
  <p class="p"><span class="indent"></span><span class="verse"><sup id="2Tim.3.14" class="v">14</sup>Timoteüs, blijf trouw aan wat je geleerd hebt, en aan het geloof waarvan je overtuigd bent. Je weet dat je goede leraren gehad hebt. </span><span class="verse"><sup id="2Tim.3.15" class="v">15</sup>En de <span class="highlight tooltipkeyword" data-keyword="1038" title="">heilige</span> boeken ken je al sinds je kindertijd. In die boeken kun je wijsheid vinden. Ze leren je dat mensen gered kunnen worden door het geloof in <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="2Tim.3.16" class="v">16</sup>Alles wat in de <span class="highlight tooltipkeyword" data-keyword="1038" title="">heilige</span> boeken staat, komt van God. Daarom kun je alles wat erin staat, gebruiken om uitleg te geven over het geloof. Je kunt het ook gebruiken als mensen verkeerde ideeën hebben of verkeerde dingen doen. En je kunt het gebruiken om mensen te leren hoe ze goed kunnen leven.</span></p> 
  <p class="p"><span class="indent"></span><span class="verse"><sup id="2Tim.3.17" class="v">17</sup>Dankzij de <span class="highlight tooltipkeyword" data-keyword="1038" title="">heilige</span> boeken kan een leider van de kerk zijn taak uitvoeren en veel goede dingen doen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Maak Gods boodschap bekend</h3> 
  <p class="p"><h1>4</h1><span class="verse"><sup id="2Tim.4.1" class="v">1-2</sup>Maak Gods boodschap bekend. Het maakt niet uit of mensen er graag naar willen luisteren of niet. Je moet mensen die iets slechts gedaan hebben, streng toespreken en straffen. Maar je moet mensen ook nieuwe moed geven met je uitleg. Doe dat met veel geduld.</span></p> 
  <p class="p"><span class="indent"></span>Dat is wat ik van je vraag, Timoteüs. En God en Jezus <span class="highlight tooltipkeyword" data-keyword="101" title="">Christus</span> weten dat. Jezus <span class="highlight tooltipkeyword" data-keyword="101" title="">Christus</span> zal komen als de hemelse koning. Dan zal hij rechtspreken over iedereen, over de levenden en de doden.<span class="verse"><sup id="2Tim.4.3" class="v">3</sup>De tijd komt dat mensen zich zullen verzetten tegen de juiste uitleg van het geloof. Ze zullen leraren zoeken die passen bij hun eigen ideeën, en die zeggen wat ze graag horen. </span><span class="verse"><sup id="2Tim.4.4" class="v">4</sup>De mensen zullen niet meer naar de waarheid luisteren, maar naar verzonnen verhalen.</span></p> 
  <p class="p"><span class="indent"></span><span class="verse"><sup id="2Tim.4.5" class="v">5</sup>Maar, Timoteüs, jij moet altijd helder blijven nadenken. Je moet niet bang zijn om te lijden. Doe je werk als boodschapper van het goede nieuws. En voer die taak goed uit.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> heeft zijn werk goed gedaan</h3> 
  <p class="p"><span class="indent"></span><span class="verse"><sup id="2Tim.4.6" class="v">6</sup>Binnenkort komt er een einde aan mijn leven. Mijn leven is een <span class="highlight tooltipkeyword" data-keyword="575" title="">offer</span> voor God geweest. </span><span class="verse"><sup id="2Tim.4.7" class="v">7</sup>Ik heb gevochten voor het ware geloof. Ik heb de opdracht die ik van God gekregen heb, helemaal uitgevoerd. En ik heb mijn geloof niet verloren.</span></p> 
  <p class="p"><span class="indent"></span><span class="verse"><sup id="2Tim.4.8" class="v">8</sup>Het enige waar ik nog op wacht, is het eeuwige leven. Dat zal de Heer mij als beloning geven op de dag dat hij komt als rechtvaardige rechter. Dan geeft hij het eeuwige leven niet alleen aan mij, maar aan alle mensen die naar zijn komst verlangd hebben.</span></p> 
  <h2 class="ms">Slot van de brief</h2> 
  <h3 class="s">Kom snel</h3> 
  <p class="p"><span class="indent"></span><span class="verse"><sup id="2Tim.4.9" class="v">9</sup>Beste Timoteüs, doe je best om zo snel mogelijk bij me te komen, </span><span class="verse"><sup id="2Tim.4.10" class="v">10</sup>want Demas heeft me verlaten. Hij hield te veel van het leven, en was niet bereid om te sterven. Daarom is hij naar Tessalonica vertrokken. Crescens is naar Galatië gegaan, en Titus naar Dalmatië. </span><span class="verse"><sup id="2Tim.4.11" class="v">11-12</sup>Tychikus heb ik naar Efeze gestuurd. Nu is alleen Lucas nog bij mij.</span></p> 
  <p class="p"><span class="indent"></span>Haal Marcus op en breng hem mee, want hij kan mij goed helpen bij het werk voor het goede nieuws.<span class="verse"><sup id="2Tim.4.13" class="v">13</sup>Ik heb mijn jas laten liggen bij Karpus in Troas. Als je komt, neem die jas dan voor me mee. En neem ook de <span class="highlight tooltipkeyword" data-keyword="1038" title="">heilige</span> boeken mee, ik bedoel die boeken van leer.</span></p> 
  <p class="p"><span class="indent"></span><span class="verse"><sup id="2Tim.4.14" class="v">14</sup>Alexander, de smid, heeft me veel kwaad gedaan. De Heer zal hem zijn verdiende loon geven! </span><span class="verse"><sup id="2Tim.4.15" class="v">15</sup>Ook jij moet voor hem oppassen, want hij verzet zich hevig tegen onze uitleg.</span></p> 
  <h3 class="s">De Heer heeft <span class="highlight tooltipkeyword" data-keyword="1794" title="">Paulus</span> geholpen</h3> 
  <p class="p"><span class="indent"></span><span class="verse"><sup id="2Tim.4.16" class="v">16</sup>Toen ik de eerste keer voor de rechter moest komen, heeft niemand mij geholpen. Alle mensen lieten me in de steek. Ik hoop dat ze daar niet voor gestraft worden.</span></p> 
  <p class="p"><span class="indent"></span><span class="verse"><sup id="2Tim.4.17" class="v">17</sup>Maar de Heer heeft me gesteund en me kracht gegeven. Daardoor kon ik toen alles vertellen over het goede nieuws, en hebben alle volken het gehoord.</span></p> 
  <p class="p"><span class="indent"></span>De Heer heeft me gered, het is alsof ik gered ben uit de bek van een leeuw.<span class="verse"><sup id="2Tim.4.18" class="v">18</sup>En de Heer zal me blijven beschermen tegen alle slechte daden van mensen. Hij zal me veilig naar de hemel brengen, waar hij koning is. Alle eer aan hem voor altijd en eeuwig! Amen.</span></p> 
  <h3 class="s">Groeten</h3> 
  <p class="p"><span class="indent"></span><span class="verse"><sup id="2Tim.4.19" class="v">19</sup>Groet Prisca en Aquila van mij, en ook Onesiforus en zijn familie. </span><span class="verse"><sup id="2Tim.4.20" class="v">20</sup>Erastus is in Korinte gebleven, en Trofimus heb ik <span class="highlight tooltipkeyword" data-keyword="148" title="">ziek</span> achtergelaten in Milete. </span><span class="verse"><sup id="2Tim.4.21" class="v">21</sup>Probeer voor de winter bij me te komen, Timoteüs!</span></p> 
  <p class="p"><span class="indent"></span>Je krijgt de groeten van Eubulus, Pudens, Linus, Claudia en alle andere christenen.</p> 
  <p class="p"><span class="indent"></span><span class="verse"><sup id="2Tim.4.22" class="v">22</sup>Ik wens je toe dat de Heer bij je is, en dat hij goed is voor jullie allemaal.</span></p> 
  <br> 
   
 </div> 
</div>