<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="2Pet.1.1" class="v">1</sup>Van Simeon Petrus, dienaar en apostel van <span class="highlight tooltipkeyword" data-keyword="1672" title="">Jezus</span> Christus. Aan allen die dankzij de <span class="highlight tooltipkeyword" data-keyword="1631,1630,1629,1621" title="">rechtvaardigheid</span> van onze God en van onze redder <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> hetzelfde kostbare geloof hebben ontvangen als wij. </span><span class="verse"><sup id="2Pet.1.2" class="v">2</sup><span class="highlight tooltipkeyword" data-keyword="719,1645" title="">Genade</span> zij u en vrede, in overvloed, door de kennis van God en van Jezus, onze Heer.</span></p> 
  <h3 class="s">Maak uw roeping waar</h3> 
  <p class="p"><span class="indent"></span><span class="verse"><sup id="2Pet.1.3" class="v">3</sup>Zijn goddelijke macht heeft ons alles geschonken wat nodig is voor een vroom leven, door de kennis van hem die ons geroepen heeft door zijn majesteit en wonderbaarlijke kracht. </span><span class="verse"><sup id="2Pet.1.4" class="v">4</sup>Hiermee zijn ons kostbare, rijke beloften gedaan, opdat u zou ontkomen aan het verderf dat de wereld beheerst als gevolg van de begeerte, en opdat u deel zou krijgen aan de goddelijke natuur. </span><span class="verse"><sup id="2Pet.1.5" class="v">5</sup>Span daarom al uw krachten in om uw geloof te verrijken met deugdzaamheid, uw deugdzaamheid met kennis, </span><span class="verse"><sup id="2Pet.1.6" class="v">6</sup>uw kennis met zelfbeheersing, uw zelfbeheersing met volharding, uw volharding met vroomheid, </span><span class="verse"><sup id="2Pet.1.7" class="v">7</sup>uw vroomheid met <span class="highlight tooltipkeyword" data-keyword="1054,1056" title="">liefde</span> voor uw broeders en zusters, en uw <span class="highlight tooltipkeyword" data-keyword="1054,1056" title="">liefde</span> voor uw broeders en zusters met <span class="highlight tooltipkeyword" data-keyword="1054,1056" title="">liefde</span> voor allen. </span><span class="verse"><sup id="2Pet.1.8" class="v">8</sup>Als u deze eigenschappen in overvloed bezit, is uw kennis van onze Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> niet nutteloos maar vruchtbaar. </span><span class="verse"><sup id="2Pet.1.9" class="v">9</sup>Wie ze niet bezit is kortzichtig, ja blind, en vergeet dat hij van zijn vroegere <span class="highlight tooltipkeyword" data-keyword="1711,1710" title="">zonden</span> gereinigd is. </span><span class="verse"><sup id="2Pet.1.10" class="v">10</sup>Span u daarom des te meer in om uw roeping en <span class="highlight tooltipkeyword" data-keyword="644" title="">uitverkiezing</span> waar te maken, broeders en zusters. Als u dit alles doet, komt u nooit ten val </span><span class="verse"><sup id="2Pet.1.11" class="v">11</sup>en zal u onbelemmerd toegang worden verleend tot het eeuwige koninkrijk van onze Heer en redder <span class="highlight tooltipkeyword" data-keyword="1672" title="">Jezus</span> Christus.</span></p> 
  <h3 class="s">Waarschuwing tegen dwaling</h3> 
  <p class="p"><span class="indent"></span><span class="verse"><sup id="2Pet.1.12" class="v">12</sup>Daarom zal ik u hieraan blijven herinneren, hoewel u dit alles wel weet en gegrondvest bent in de waarheid die u hebt leren kennen. </span><span class="verse"><sup id="2Pet.1.13" class="v">13</sup>Maar het lijkt me goed u wakker te houden door het telkens opnieuw onder uw aandacht te brengen zolang ik in deze <span class="highlight tooltipkeyword" data-keyword="1801,1089,1220" title="">tent</span> verblijf. </span><span class="verse"><sup id="2Pet.1.14" class="v">14</sup>Ik weet dat mijn <span class="highlight tooltipkeyword" data-keyword="1801,1089,1220" title="">tent</span> binnenkort zal worden afgebroken -&nbsp;dat heeft onze Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> mij te kennen gegeven&nbsp;-, </span><span class="verse"><sup id="2Pet.1.15" class="v">15</sup>en ik doe er mijn uiterste best voor dat u zich dit alles ook na mijn heengaan steeds weer voor de geest zult kunnen halen.</span></p> 
  <p class="p"><span class="indent"></span><span class="verse"><sup id="2Pet.1.16" class="v">16</sup>Toen wij u de glorierijke komst van onze Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> verkondigden, baseerden wij ons niet op vernuftige verzinsels - integendeel, wij hebben met eigen ogen zijn grootheid gezien. </span><span class="verse"><sup id="2Pet.1.17" class="v">17</sup>Want hij ontving van God, de Vader, eer en luister, toen de stem van de majesteitelijke luister tegen hem zei: 'Dit is mijn geliefde Zoon, in hem vind ik vreugde.' </span><span class="verse"><sup id="2Pet.1.18" class="v">18</sup>Die stem hebben wij zelf uit de hemel horen klinken toen wij met hem op de <span class="highlight tooltipkeyword" data-keyword="1038" title="">heilige</span> berg waren. </span><span class="verse"><sup id="2Pet.1.19" class="v">19</sup>Ons vertrouwen in de woorden van de <span class="highlight tooltipkeyword" data-keyword="1031" title="">profeten</span> is daardoor alleen maar toegenomen. U doet er goed aan uw aandacht altijd daarop gericht te houden, als op een <span class="highlight tooltipkeyword" data-keyword="1098,1839,998" title="">lamp</span> die in een donkere ruimte schijnt, totdat de dag aanbreekt en de <span class="highlight tooltipkeyword" data-keyword="136" title="">morgenster</span> opgaat in uw hart. </span><span class="verse"><sup id="2Pet.1.20" class="v">20</sup>Besef daarbij vooral dat geen enkele <span class="highlight tooltipster" title="<span class='tiphead'>Achtergrond</span><a href='zoeken?zoekterm=profetie&amp;zoekoptie=all'>» Zoeken</a>">profetie</span> uit de Schrift een eigenmachtige uitleg toelaat, </span><span class="verse"><sup id="2Pet.1.21" class="v">21</sup>want nooit is een <span class="highlight tooltipster" title="<span class='tiphead'>Achtergrond</span><a href='zoeken?zoekterm=profetie&amp;zoekoptie=all'>» Zoeken</a>">profetie</span> voortgekomen uit menselijk initiatief: mensen die namens God spraken werden daartoe altijd gedreven door de <span class="highlight tooltipkeyword" data-keyword="1038" title="">heilige</span> Geest.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="2Pet.2.1" class="v">1</sup>Toch zijn er destijds onder het volk ook valse <span class="highlight tooltipkeyword" data-keyword="1031" title="">profeten</span> opgetreden, en zo zullen er ook onder u dwaalleraren verschijnen. Ze zullen met verderfelijke ketterijen komen en zelfs de meester die hen heeft vrijgekocht verloochenen. Daarmee bewerken ze spoedig hun eigen ondergang. </span><span class="verse"><sup id="2Pet.2.2" class="v">2</sup>Velen zullen hun losbandig gedrag overnemen en zo de weg van de waarheid in opspraak brengen. </span><span class="verse"><sup id="2Pet.2.3" class="v">3</sup>Gedreven door hebzucht zullen ze u bedriegen met misleidende verhalen, maar hun vonnis is allang geveld, hun ondergang laat niet op zich wachten.</span></p> 
  <p class="p"><span class="indent"></span><span class="verse"><sup id="2Pet.2.4" class="v">4</sup>Immers, God heeft zelfs engelen die gezondigd hadden niet gespaard maar hen in de Tartarus geworpen. Daar, in de diepste duisternis, blijven ze opgesloten om hun vonnis af te wachten. </span><span class="verse"><sup id="2Pet.2.5" class="v">5</sup>Evenmin heeft hij de wereld uit de voortijd gespaard; alleen Noach, de heraut van de rechtvaardigheid, liet hij met zeven anderen in leven toen hij de watervloed over die wereld vol zondaars liet komen. </span><span class="verse"><sup id="2Pet.2.6" class="v">6</sup>Ook Sodom en Gomorra heeft hij tot de vernietiging veroordeeld, hij heeft die steden in de as gelegd en ze daarmee ten voorbeeld gesteld aan alle zondaars van latere tijden. </span><span class="verse"><sup id="2Pet.2.7" class="v">7</sup>Maar Lot, die <span class="highlight tooltipkeyword" data-keyword="1630,1629,1621" title="">rechtvaardig</span> was en zwaar leed onder de losbandige levenswandel van die wettelozen, redde hij. </span><span class="verse"><sup id="2Pet.2.8" class="v">8</sup>Deze <span class="highlight tooltipkeyword" data-keyword="1630,1629,1621" title="">rechtvaardige</span> woonde te midden van hen, en dag in dag uit werd zijn rechtschapen ziel gekweld wanneer hij hoorde en zag hoe ze zich aan God noch gebod stoorden. </span><span class="verse"><sup id="2Pet.2.9" class="v">9</sup>De Heer blijkt dus vromen uit de beproeving te kunnen redden en onrechtvaardigen gevangen te kunnen houden tot de dag van het oordeel, om hen dan te straffen. </span><span class="verse"><sup id="2Pet.2.10" class="v">10</sup>Hij straft vooral diegenen die zich, door onreine verlangens gedreven, overgeven aan schaamteloze losbandigheid en het gezag van de Heer verachten.</span></p> 
  <p class="p"><span class="indent"></span>Overmoedig en arrogant als ze zijn, schrikken ze er niet voor terug hemelse machten te lasteren,<span class="verse"><sup id="2Pet.2.11" class="v">11</sup>terwijl zelfs engelen, in kracht en macht toch hun meerderen, het niet aandurven om die machten namens de Heer te beschuldigen en te veroordelen. </span><span class="verse"><sup id="2Pet.2.12" class="v">12</sup>Maar deze mensen, die net redeloze dieren zijn, van nature bestemd om gevangen en gedood te worden, lasteren wat ze niet eens kennen. Ze zullen aan hun eigen verderfelijke gedrag ten onder gaan </span><span class="verse"><sup id="2Pet.2.13" class="v">13</sup>en <span class="highlight tooltipkeyword" data-keyword="1711,1710" title="">onrecht</span> lijden als loon voor hun eigen onrecht. Ze genieten ervan om zich op klaarlichte dag volledig te laten gaan. En wanneer ze samen met u aan een feestmaal deelnemen, zijn ze een schandvlek voor uw gezelschap, omdat ze zwelgen in hun bedrieglijk genot. </span><span class="verse"><sup id="2Pet.2.14" class="v">14</sup>Hun ogen zijn voortdurend op zoek naar <span class="highlight tooltipkeyword" data-keyword="113" title="">overspel</span> en ze <span class="highlight tooltipkeyword" data-keyword="1063,1062" title="">zondigen</span> onophoudelijk, ze verleiden onstandvastige zielen en zijn een en al hebzucht. Vervloekt zijn ze! </span><span class="verse"><sup id="2Pet.2.15" class="v">15</sup>Ze zijn afgedwaald, ze hebben de rechte weg verlaten en treden in de voetsporen van Bileam, de zoon van Bosor, die zich maar al te graag liet betalen voor onrecht. </span><span class="verse"><sup id="2Pet.2.16" class="v">16</sup>Maar hij werd voor zijn vergrijp terechtgewezen: een stom lastdier, dat met de stem van een mens sprak, maakte een eind aan de waanzin van die profeet.</span></p> 
  <p class="p"><span class="indent"></span><span class="verse"><sup id="2Pet.2.17" class="v">17</sup>Droogstaande <span class="highlight tooltipkeyword" data-keyword="1093" title="">bronnen</span> zijn het, mistflarden die door een wervelwind voortgejaagd worden. De diepste duisternis wacht hun, </span><span class="verse"><sup id="2Pet.2.18" class="v">18</sup>want met loos gebral en schaamteloze uitspattingen verleiden ze hen die zich nog maar net hebben losgemaakt van degenen die dwalen. </span><span class="verse"><sup id="2Pet.2.19" class="v">19</sup>Ze beloven vrijheid, maar zijn zelf slaven van het verderf, want waar men door beheerst wordt, daarvan is men slaaf. </span><span class="verse"><sup id="2Pet.2.20" class="v">20</sup>En als zij die zich door hun kennis van onze Heer en redder Jezus <span class="highlight tooltipkeyword" data-keyword="101" title="">Christus</span> hebben losgemaakt van het vuil van de wereld, daar weer in verstrikt raken en er opnieuw door worden beheerst, zijn ze er erger aan toe dan voorheen. </span><span class="verse"><sup id="2Pet.2.21" class="v">21</sup>Het was beter voor hen geweest de weg van de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> nooit gekend te hebben dan die weg wel te kennen, en zich vervolgens af te wenden van het <span class="highlight tooltipkeyword" data-keyword="1038" title="">heilige</span> gebod dat hun is overgeleverd. </span><span class="verse"><sup id="2Pet.2.22" class="v">22</sup>Op hen is het spreekwoord 'Een hond keert terug naar zijn eigen braaksel' volledig van toepassing, of 'Een gewassen zeug rolt al snel weer door de modder.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De dag van de Heer</h3> 
  <p class="p"><h1>3</h1><span class="verse"><sup id="2Pet.3.1" class="v">1</sup>Geliefde broeders en zusters, dit is al de tweede brief die ik u schrijf. Met beide wil ik u tot een helder inzicht brengen, </span><span class="verse"><sup id="2Pet.3.2" class="v">2</sup>en wel door u te herinneren aan de woorden die de <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="1031" title="">profeten</span> destijds hebben gesproken en aan het gebod van onze Heer en redder dat uw apostelen u hebben doorgegeven. </span><span class="verse"><sup id="2Pet.3.3" class="v">3</sup>Vergeet vooral niet dat er aan het einde van de tijd spotters zullen komen, die hun eigen begeerte volgen en smalend </span><span class="verse"><sup id="2Pet.3.4" class="v">4</sup>vragen: 'Waar blijft hij nu? Hij had toch beloofd te komen? De generatie voor ons is al gestorven, maar alles is nog steeds zoals het sinds het begin van de schepping geweest is.' </span><span class="verse"><sup id="2Pet.3.5" class="v">5</sup>Ze gaan er dan willens en wetens aan voorbij dat er in het begin al eens een hemel is geweest en een aarde die door Gods woord gevormd was uit water en door middel van water, </span><span class="verse"><sup id="2Pet.3.6" class="v">6</sup>en dat de toenmalige wereld vergaan is toen ze door het water werd overspoeld. </span><span class="verse"><sup id="2Pet.3.7" class="v">7</sup>Maar de tegenwoordige hemel en aarde worden door datzelfde woord bewaard om op de dag van het oordeel, waarop de goddelozen ten onder zullen gaan, te worden prijsgegeven aan het vuur.</span></p> 
  <p class="p"><span class="indent"></span><span class="verse"><sup id="2Pet.3.8" class="v">8</sup>Eén ding mag u niet over het hoofd zien, geliefde broeders en zusters: voor de Heer is één dag als duizend jaar en duizend jaar als één dag. </span><span class="verse"><sup id="2Pet.3.9" class="v">9</sup>De Heer is niet traag met het nakomen van zijn belofte, zoals sommigen menen; hij heeft alleen maar geduld met u, omdat hij wil dat iedereen tot inkeer komt en niemand verloren gaat.</span></p> 
  <p class="p"><span class="indent"></span><span class="verse"><sup id="2Pet.3.10" class="v">10</sup>De <span class="highlight tooltipkeyword" data-keyword="1037,1036,1046" title="">dag van de Heer</span> zal komen als een dief. De hemelsferen zullen die dag met luid gedreun vergaan, de elementen gaan in vlammen op, de aarde wordt blootgelegd en alles wat daarop gedaan is komt aan het licht.<span class="tooltipfoot" title="<span verse_id='2Pet.3.10' id='2Pet.3.10!f.1' class='note f'><span class='fr'>(3:10) </span><span class='fq'>de aarde wordt blootgelegd en alles wat daarop gedaan is komt aan het licht&nbsp;</span><span class='ft'>- Andere handschriften lezen: 'de aarde en alles wat daarop gedaan is zal platgebrand worden'.</span></span>">&nbsp;<span class="highlighticon icon-stack"></span></span> </span><span class="verse"><sup id="2Pet.3.11" class="v">11</sup>Als dit allemaal op die manier te gronde gaat, hoe <span class="highlight tooltipkeyword" data-keyword="1038" title="">heilig</span> en vroom moet u dan niet leven, </span><span class="verse"><sup id="2Pet.3.12" class="v">12</sup>u die uitziet naar de dag van God en het aanbreken daarvan bespoedigt! Die dag gaan de hemelsferen in vlammen op, en de elementen vatten vlam en smelten weg. </span><span class="verse"><sup id="2Pet.3.13" class="v">13</sup>Maar wij vertrouwen op Gods <span class="highlight tooltipkeyword" data-keyword="1702" title="">belofte</span> en zien uit naar een nieuwe hemel en een nieuwe aarde, waar <span class="highlight tooltipkeyword" data-keyword="1631,1629,1621" title="">gerechtigheid</span> woont.</span></p> 
  <p class="p"><span class="indent"></span><span class="verse"><sup id="2Pet.3.14" class="v">14</sup>Omdat u hiernaar uitziet, geliefde broeders en zusters, moet u zich inspannen om smetteloos, onberispelijk en in vrede door hem te worden aangetroffen. </span><span class="verse"><sup id="2Pet.3.15" class="v">15</sup>Bedenk dat het geduld van onze Heer uw redding is. Dat heeft ook onze geliefde broeder <span class="highlight tooltipkeyword" data-keyword="1794" title="">Paulus</span> u geschreven met de wijsheid die hem is geschonken. </span><span class="verse"><sup id="2Pet.3.16" class="v">16</sup>Hij schrijft dit overigens in alle brieven waarin hij dit onderwerp ter sprake brengt. Daarin staat een en ander dat moeilijk te begrijpen is en dat door onwetende en onstandvastige mensen, tot hun eigen ondergang, wordt verdraaid; dat doen ze trouwens ook met de overige geschriften.</span></p> 
  <p class="b"></p> 
  <p class="p"><span class="indent"></span><span class="verse"><sup id="2Pet.3.17" class="v">17</sup>Geliefde broeders en zusters, u weet van tevoren wat er gaat komen. Wees daarom op uw hoede en laat u niet meeslepen op de dwaalwegen van wettelozen. Laat uw standvastigheid niet varen, </span><span class="verse"><sup id="2Pet.3.18" class="v">18</sup>maar groei in de <span class="highlight tooltipkeyword" data-keyword="719,1645" title="">genade</span> en in de kennis van onze Heer en redder <span class="highlight tooltipkeyword" data-keyword="1672" title="">Jezus</span> Christus. Hem komt de eer toe, nu en in eeuwigheid. Amen.</span></p> 
  <br> 
   
 </div> 
</div>