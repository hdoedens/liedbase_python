<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="Jas.1.1" class="v">1</sup>Jakobus, een dienstknecht van God en van de Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, groet de twaalf stammen in de verstrooiing.</span></p> 
  <h3 class="s">Verzoekingen</h3> 
  <p class="p"><span class="indent"></span><span class="verse"><sup id="Jas.1.2" class="v">2</sup>Houdt het voor enkel vreugde, mijn broeders, wanneer gij in velerlei verzoekingen valt, </span><span class="verse"><sup id="Jas.1.3" class="v">3</sup>want gij weet, dat de beproefdheid van uw geloof volharding uitwerkt. </span><span class="verse"><sup id="Jas.1.4" class="v">4</sup>Maar die volharding moet volkomen doorwerken, zodat gij volkomen en onberispelijk zijt en in niets te kort schiet.</span></p> 
  <p class="p"><span class="indent"></span><span class="verse"><sup id="Jas.1.5" class="v">5</sup>Indien echter iemand van u in wijsheid te kort schiet, dan bidde hij God daarom, die aan allen geeft, eenvoudigweg en zonder verwijt; en zij zal hem gegeven worden. </span><span class="verse"><sup id="Jas.1.6" class="v">6</sup>Maar hij moet bidden in geloof, in geen enkel opzicht twijfelende, want wie twijfelt, gelijkt op een golf der zee, die door de wind aangedreven en opgejaagd wordt. </span><span class="verse"><sup id="Jas.1.7" class="v">7</sup>Want zulk een mens moet niet menen, dat hij iets van de Here zal ontvangen, </span><span class="verse"><sup id="Jas.1.8" class="v">8</sup>innerlijk verdeeld als hij is, ongestadig op al zijn wegen.</span></p> 
  <p class="p"><span class="indent"></span><span class="verse"><sup id="Jas.1.9" class="v">9</sup>Laat de geringe broeder roemen in zijn hoogheid, </span><span class="verse"><sup id="Jas.1.10" class="v">10</sup>maar de rijke in zijn geringheid, want als een bloem in het gras zal hij vergaan. </span><span class="verse"><sup id="Jas.1.11" class="v">11</sup>Want de zon komt op met haar hitte en doet het gras verdorren, en zijn bloem valt af en de schoonheid van haar uiterlijk verdwijnt; zó zal ook de rijke met zijn ondernemingen verwelken.</span></p> 
  <h3 class="s">Het doel der verzoekingen</h3> 
  <p class="p"><span class="indent"></span><span class="verse"><sup id="Jas.1.12" class="v">12</sup>Zalig is de man, die in verzoeking volhardt, want, wanneer hij de proef heeft doorstaan, zal hij de kroon des levens ontvangen, die Hij beloofd heeft aan wie Hem liefhebben.</span></p> 
  <p class="p"><span class="indent"></span><span class="verse"><sup id="Jas.1.13" class="v">13</sup>Laat niemand, als hij verzocht wordt, zeggen: Ik word van Godswege verzocht. Want God kan door het kwade niet verzocht worden en Hijzelf brengt ook niemand in verzoeking. </span><span class="verse"><sup id="Jas.1.14" class="v">14</sup>Maar zo vaak iemand verzocht wordt, komt dit voort uit de zuiging en verlokking zijner eigen begeerte. </span><span class="verse"><sup id="Jas.1.15" class="v">15</sup>Daarna, als die begeerte bevrucht is, baart zij <span class="highlight tooltipkeyword" data-keyword="1711,1710,1063,1062" title="">zonde</span>; en als de <span class="highlight tooltipkeyword" data-keyword="1711,1710,1063,1062" title="">zonde</span> volgroeid is, brengt zij de dood voort.</span></p> 
  <p class="p"><span class="indent"></span><span class="verse"><sup id="Jas.1.16" class="v">16</sup>Dwaalt niet, mijn geliefde broeders.</span></p> 
  <p class="p"><span class="indent"></span><span class="verse"><sup id="Jas.1.17" class="v">17</sup>Iedere gave, die goed, en elk geschenk, dat volmaakt is, daalt van boven neder, van de Vader der lichten, bij wie geen verandering is of zweem van ommekeer. </span><span class="verse"><sup id="Jas.1.18" class="v">18</sup>Naar zijn raadsbesluit heeft Hij ons voortgebracht door het woord der waarheid, om in zekere zin eerstelingen te zijn onder zijn schepselen.</span></p> 
  <h3 class="s">Hoorders of daders</h3> 
  <p class="p"><span class="indent"></span><span class="verse"><sup id="Jas.1.19" class="v">19</sup>Weet (dit) wel, mijn geliefde broeders: ieder mens moet snel zijn om te horen, langzaam om te spreken, langzaam tot toorn; </span><span class="verse"><sup id="Jas.1.20" class="v">20</sup>want de toorn van een man brengt geen <span class="highlight tooltipkeyword" data-keyword="1631,1629,1621" title="">gerechtigheid</span> voor God voort. </span><span class="verse"><sup id="Jas.1.21" class="v">21</sup>Legt dus af alle vuilheid en alle uitwas van boosheid en neemt met zachtmoedigheid het in u geplante woord aan, dat uw zielen kan behouden. </span><span class="verse"><sup id="Jas.1.22" class="v">22</sup>En weest daders des woords en niet alleen hoorders: dan zoudt gij uzelf misleiden. </span><span class="verse"><sup id="Jas.1.23" class="v">23</sup>Want wie hoorder is van het woord en niet dader, die gelijkt op een man, die het gelaat, waarmede hij geboren is, in een spiegel beschouwt; </span><span class="verse"><sup id="Jas.1.24" class="v">24</sup>want hij heeft zich beschouwd, is heengegaan en heeft terstond vergeten, hoe hij er uitzag. </span><span class="verse"><sup id="Jas.1.25" class="v">25</sup>Maar wie zich verdiept in de volmaakte wet, die der vrijheid, en daarbij blijft, niet als een vergeetachtige hoorder, doch als een werkelijk dader, die zal zalig zijn in zijn doen.</span></p> 
  <p class="p"><span class="indent"></span><span class="verse"><sup id="Jas.1.26" class="v">26</sup>Indien iemand meent godsdienstig te zijn en daarbij zijn tong niet in toom houdt, maar zijn <span class="highlight tooltipkeyword" data-keyword="631" title="">hart</span> misleidt, diens godsdienst is waardeloos. </span><span class="verse"><sup id="Jas.1.27" class="v">27</sup>Zuivere en onbevlekte godsdienst voor God, de Vader, is: omzien naar wezen en <span class="highlight tooltipkeyword" data-keyword="89" title="">weduwen</span> in hun druk en zichzelf onbesmet van de wereld bewaren.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Geen aanzien des persoons</h3> 
  <p class="p"><h1>2</h1><span class="verse"><sup id="Jas.2.1" class="v">1</sup>Mijn broeders, houdt uw geloof in onze Here der heerlijkheid, <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, vrij van aanzien des persoons. </span><span class="verse"><sup id="Jas.2.2" class="v">2</sup>Want stel, er kwam in uw vergadering een man binnen met een gouden ring aan zijn vinger en in prachtige kleding, en er kwam ook een arme binnen in schamele kleding, </span><span class="verse"><sup id="Jas.2.3" class="v">3</sup>en gij zoudt opzien tegen de man met de prachtige kleding en zeggen: neem gij hier deze goede plaats, maar tot de arme zoudt gij zeggen: ga gij daar staan, of ga beneden bij mijn voetbank zitten, </span><span class="verse"><sup id="Jas.2.4" class="v">4</sup>zoudt gij dan geen onderscheid maken onder elkander en optreden als rechters, die zich door verkeerde overwegingen laten leiden?</span></p> 
  <p class="p"><span class="indent"></span><span class="verse"><sup id="Jas.2.5" class="v">5</sup>Hoort, mijn geliefde broeders! Heeft God niet de armen naar de wereld <span class="highlight tooltipkeyword" data-keyword="644" title="">uitverkoren</span> om rijk te zijn in het geloof en erfgenamen van het Koninkrijk, dat Hij beloofd heeft aan wie Hem <span class="highlight tooltipkeyword" data-keyword="1056" title="">liefhebben</span>? </span><span class="verse"><sup id="Jas.2.6" class="v">6</sup>Doch gíj hebt de arme smadelijk behandeld. Zijn het niet de rijken, die u geweld aandoen en die u voor de rechtbanken slepen? </span><span class="verse"><sup id="Jas.2.7" class="v">7</sup>Zijn zij het niet, die de goede naam, welke over u aangeroepen is, lasteren? </span><span class="verse"><sup id="Jas.2.8" class="v">8</sup>Indien gij echter de koninklijke wet vervult naar het schriftwoord: Gij zult uw naaste <span class="highlight tooltipkeyword" data-keyword="1056" title="">liefhebben</span> als uzelf, dan doet gij wèl. </span><span class="verse"><sup id="Jas.2.9" class="v">9</sup>Doch indien gij met aanzien des persoons handelt, doet gij <span class="highlight tooltipkeyword" data-keyword="1711,1710,1063,1062" title="">zonde</span> en wordt gij door de wet overtuigd van overtreding. </span><span class="verse"><sup id="Jas.2.10" class="v">10</sup>Want wie de gehele wet houdt, maar op één punt struikelt, is schuldig geworden aan alle (geboden). </span><span class="verse"><sup id="Jas.2.11" class="v">11</sup>Want Hij, die gezegd heeft: Gij zult niet echtbreken, heeft ook gezegd: Gij zult niet doodslaan. Indien gij nu geen echtbreuk pleegt, maar wel <span class="highlight tooltipkeyword" data-keyword="661" title="">doodslag</span>, zijt gij toch een overtreder van de wet geworden. </span><span class="verse"><sup id="Jas.2.12" class="v">12</sup>Spreekt zó en handelt zó als (mensen past), die door de wet der vrijheid zullen geoordeeld worden. </span><span class="verse"><sup id="Jas.2.13" class="v">13</sup>Want onbarmhartig zal het oordeel zijn over hem, die geen <span class="highlight tooltipkeyword" data-keyword="1051,1053" title="">barmhartigheid</span> bewezen heeft; <span class="highlight tooltipkeyword" data-keyword="1051,1053" title="">barmhartigheid</span> (echter) roemt tegen het oordeel.</span></p> 
  <p class="p"><span class="indent"></span></p> 
  <h3 class="s">Dood geloof</h3> 
  <span class="verse"><sup id="Jas.2.14" class="v">14</sup>Wat baat het, mijn broeders, of iemand al beweert geloof te hebben, als hij geen werken heeft? Kan dat geloof hem behouden? </span> 
  <span class="verse"><sup id="Jas.2.15" class="v">15</sup>Stel, dat een broeder of zuster gebrek heeft aan kleding en aan dagelijks voedsel, </span> 
  <span class="verse"><sup id="Jas.2.16" class="v">16</sup>en iemand uwer zegt tot hen: Gaat heen in vrede, houdt u warm en eet goed, zonder hen echter van het nodige voor het lichaam te voorzien, wat baat dit? </span> 
  <span class="verse"><sup id="Jas.2.17" class="v">17</sup>Zo is het ook met het geloof: indien het niet met werken gepaard gaat, is het, op zichzelf genomen, dood. </span> 
  <span class="verse"><sup id="Jas.2.18" class="v">18</sup>Maar, zal iemand zeggen: Gij hebt geloof en ík heb werken. Toon mij dan uw geloof zonder de werken, en ik zal u mijn geloof tonen uit mijn werken. </span> 
  <span class="verse"><sup id="Jas.2.19" class="v">19</sup>Gij gelooft, dat God één is? Daaraan doet gij wèl, (maar) dat geloven de boze geesten ook en zij sidderen. </span> 
  <span class="verse"><sup id="Jas.2.20" class="v">20</sup>Wilt gij weten, gij dwaze mens, dat het geloof zonder de werken niets uitwerkt? </span> 
  <span class="verse"><sup id="Jas.2.21" class="v">21</sup>Is onze vader <span class="highlight tooltipkeyword" data-keyword="1266" title="">Abraham</span> niet uit werken gerechtvaardigd, toen hij zijn zoon <span class="highlight tooltipkeyword" data-keyword="1782" title="">Isaak</span> op het <span class="highlight tooltipkeyword" data-keyword="1818" title="">altaar</span> legde? </span> 
  <span class="verse"><sup id="Jas.2.22" class="v">22</sup>Daaruit kunt gij zien, dat zijn geloof samenwerkte met zijn werken, en dat dit geloof pas volkomen werd uit de werken; </span> 
  <span class="verse"><sup id="Jas.2.23" class="v">23</sup>en het schriftwoord werd vervuld, dat zegt: <span class="highlight tooltipkeyword" data-keyword="1266" title="">Abraham</span> geloofde God en het werd hem tot <span class="highlight tooltipkeyword" data-keyword="1631,1629,1621" title="">gerechtigheid</span> gerekend, en hij werd een vriend van God genoemd. </span> 
  <span class="verse"><sup id="Jas.2.24" class="v">24</sup>Gij ziet, dat een mens gerechtvaardigd wordt uit werken en niet slechts uit geloof. </span> 
  <span class="verse"><sup id="Jas.2.25" class="v">25</sup>En is niet evenzo Rachab, de <span class="highlight tooltipkeyword" data-keyword="88" title="">hoer</span>, uit werken gerechtvaardigd, toen zij de boodschappers in huis nam en langs een andere weg liet heengaan? </span> 
  <span class="verse"><sup id="Jas.2.26" class="v">26</sup>Want gelijk het lichaam zonder geest dood is, zo is ook het geloof zonder werken dood.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De zonden der tong</h3> 
  <p class="p"><h1>3</h1><span class="verse"><sup id="Jas.3.1" class="v">1</sup>Laat niet zovelen uwer leraars zijn, mijn broeders; gij weet immers, dat wij er des te strenger om geoordeeld zullen worden. </span><span class="verse"><sup id="Jas.3.2" class="v">2</sup>Want wij struikelen allen in velerlei opzicht; wie in zijn spreken niet struikelt, is een volmaakt man, in staat zelfs zijn gehele lichaam in toom te houden. </span><span class="verse"><sup id="Jas.3.3" class="v">3</sup>Als wij paarden de toom in de bek leggen, zodat zij ons gehoorzamen, kunnen wij ook hun gehele lichaam besturen. </span><span class="verse"><sup id="Jas.3.4" class="v">4</sup>Zie, ook de schepen, ofschoon zij zo groot zijn en door sterke winden voortgedreven worden, worden door een zeer klein roer gestuurd, waarheen maar het believen van de stuurman wil. </span><span class="verse"><sup id="Jas.3.5" class="v">5</sup>Zo is ook de tong een klein lid en voert toch een hoge toon. Zie, hoe weinig vuur een groot bos in brand steekt. </span><span class="verse"><sup id="Jas.3.6" class="v">6</sup>Ook de tong is een vuur, zij is de wereld der ongerechtigheid; de tong neemt haar plaats in onder onze leden, als iets, dat het gehele lichaam bezoedelt en het rad der geboorte in vlam zet, terwijl zij zelf in vlam gezet wordt door de hel. </span><span class="verse"><sup id="Jas.3.7" class="v">7</sup>Want alle soorten van wilde dieren en vogels, van kruipende dieren en zeedieren worden bedwongen en zijn bedwongen door de menselijke natuur, </span><span class="verse"><sup id="Jas.3.8" class="v">8</sup>maar de tong kan geen mens bedwingen. Zij is een onberekenbaar kwaad, vol dodelijk venijn. </span><span class="verse"><sup id="Jas.3.9" class="v">9</sup>Met haar loven wij de Here en Vader en met haar <span class="highlight tooltipkeyword" data-keyword="1058,1061" title="">vervloeken</span> wij de mensen, die naar de gelijkenis Gods geschapen zijn: </span><span class="verse"><sup id="Jas.3.10" class="v">10</sup>uit dezelfde mond komt <span class="highlight tooltipkeyword" data-keyword="1059" title="">zegening</span> en <span class="highlight tooltipkeyword" data-keyword="1058,1061" title="">vervloeking</span> voort. Dit moet, mijn broeders, niet zo zijn. </span><span class="verse"><sup id="Jas.3.11" class="v">11</sup>Doet soms een <span class="highlight tooltipkeyword" data-keyword="1093" title="">bron</span> uit dezelfde ader zoet en bitter water opwellen? </span><span class="verse"><sup id="Jas.3.12" class="v">12</sup>Kan soms, mijn broeders, een vijgeboom <span class="highlight tooltipkeyword" data-keyword="1111" title="">olijven</span> of een wijnstok <span class="highlight tooltipkeyword" data-keyword="1102" title="">vijgen</span> opleveren? Evenmin kan een zilte <span class="highlight tooltipkeyword" data-keyword="1093" title="">bron</span> zoet water geven.</span></p> 
  <p class="p"><span class="indent"></span></p> 
  <h3 class="s">De hemelse wijsheid</h3> 
  <span class="verse"><sup id="Jas.3.13" class="v">13</sup>Wie is wijs en verstandig onder u? Hij tone uit zijn goede wandel zijn werken met wijze zachtmoedigheid. </span> 
  <span class="verse"><sup id="Jas.3.14" class="v">14</sup>Indien gij echter bittere naijver en zelfzucht in uw <span class="highlight tooltipkeyword" data-keyword="631" title="">hart</span> hebt, beroemt u dan niet en liegt niet tegen de waarheid. </span> 
  <span class="verse"><sup id="Jas.3.15" class="v">15</sup>Dat is niet de wijsheid, die van boven komt, maar zij is aards, ongeestelijk, duivels; </span> 
  <span class="verse"><sup id="Jas.3.16" class="v">16</sup>want waar naijver en zelfzucht heerst, daar is wanorde en allerlei kwade praktijk. </span> 
  <span class="verse"><sup id="Jas.3.17" class="v">17</sup>Maar de wijsheid van boven is vooreerst <span class="highlight tooltipkeyword" data-keyword="1691,1690,1694,1699,1698" title="">rein</span>, vervolgens vreedzaam, vriendelijk, gezeggelijk, vol van ontferming en goede vruchten, onpartijdig en ongeveinsd. </span> 
  <span class="verse"><sup id="Jas.3.18" class="v">18</sup>Maar <span class="highlight tooltipkeyword" data-keyword="1631,1629,1621" title="">gerechtigheid</span> is een vrucht, die in vrede wordt gezaaid voor hen, die vrede stichten.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Hartstocht en wereldliefde</h3> 
  <p class="p"><h1>4</h1><span class="verse"><sup id="Jas.4.1" class="v">1</sup>Waaruit komt bij u strijden en vechten voort? Is het niet hieruit: uit uw hartstochten, die in uw leden zich <span class="highlight tooltipkeyword" data-keyword="8" title="">ten strijde</span> toerusten? </span><span class="verse"><sup id="Jas.4.2" class="v">2</sup>Gij begeert, doch gij hebt niet; gij zijt moorddadig en naijverig en gij kunt er niets mede verkrijgen; gij vecht en gij strijdt. Gij hebt niets, omdat gij niet bidt. </span><span class="verse"><sup id="Jas.4.3" class="v">3</sup>(Of,) gij bidt wel, maar gij ontvangt niet, doordat gij verkeerd bidt, om het in uw hartstochten door te brengen. </span><span class="verse"><sup id="Jas.4.4" class="v">4</sup>Overspeligen, weet gij niet, dat de vriendschap met de wereld vijandschap tegen God is? Wie dus een vriend der wereld wil zijn, wordt metterdaad een vijand van God. </span><span class="verse"><sup id="Jas.4.5" class="v">5</sup>Of meent gij, dat het schriftwoord zonder reden zegt: De geest, die Hij in ons deed wonen, begeert Hij met jaloersheid? </span><span class="verse"><sup id="Jas.4.6" class="v">6</sup>Maar Hij geeft dan ook des te grotere genade. Daarom heet het: God wederstaat de hoogmoedigen, maar de nederigen geeft Hij genade. </span><span class="verse"><sup id="Jas.4.7" class="v">7</sup>Onderwerpt u dus aan God, maar biedt weerstand aan de <span class="highlight tooltipkeyword" data-keyword="517" title="">duivel</span>, en hij zal van u vlieden. </span><span class="verse"><sup id="Jas.4.8" class="v">8</sup>Nadert tot God, en Hij zal tot u naderen. Reinigt uw handen, zondaars, en zuivert uw <span class="highlight tooltipkeyword" data-keyword="631" title="">harten</span>, gij, die innerlijk verdeeld zijt. </span><span class="verse"><sup id="Jas.4.9" class="v">9</sup>Beseft uw ellende, treurt en weent; uw gelach moet veranderen in treurigheid, en uw vreugde in neerslachtigheid. </span><span class="verse"><sup id="Jas.4.10" class="v">10</sup>Vernedert u voor de Here, en Hij zal u verhogen.</span></p> 
  <h3 class="s">Lasterpraat</h3> 
  <p class="p"><span class="indent"></span><span class="verse"><sup id="Jas.4.11" class="v">11</sup>Spreekt geen kwaad van elkander, broeders. Wie van zijn broeder kwaad spreekt of hem oordeelt, spreekt kwaad van de wet en oordeelt haar; en indien gij de wet oordeelt, zijt gij geen dader, doch een rechter der wet. </span><span class="verse"><sup id="Jas.4.12" class="v">12</sup>Eén is wetgever en rechter, Hij, die de macht heeft om te behouden en te verderven. Maar wie zijt gij, dat gij uw naaste oordeelt?</span></p> 
  <p class="p"><span class="indent"></span></p> 
  <h3 class="s">Het voorbehoud van Jakobus</h3> 
  <span class="verse"><sup id="Jas.4.13" class="v">13</sup>Welaan dan, gij, die zegt: Vandaag of morgen gaan wij op <span class="highlight tooltipkeyword" data-keyword="1118" title="">reis</span> naar die en die stad, wij zullen er een jaar doorbrengen, zaken doen en winst maken; </span> 
  <span class="verse"><sup id="Jas.4.14" class="v">14</sup>gij, die niet (eens) weet, hoe morgen uw leven zijn zal! Want gij zijt een damp, die voor een korte tijd verschijnt en daarna verdwijnt; </span> 
  <span class="verse"><sup id="Jas.4.15" class="v">15</sup>in plaats van te zeggen: Indien de Here wil, zullen wij leven en dit of dat doen. </span> 
  <span class="verse"><sup id="Jas.4.16" class="v">16</sup>Maar nu roemt gij in uw grootspraak; al zulk roemen is verkeerd. </span> 
  <span class="verse"><sup id="Jas.4.17" class="v">17</sup>Als iemand dan weet goed te doen en het niet doet, is het hem tot zonde.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het gevaar van de rijkdom</h3> 
  <p class="p"><h1>5</h1><span class="verse"><sup id="Jas.5.1" class="v">1</sup>Welaan dan, gij rijken, weent en maakt misbaar over de rampen, die u zullen overkomen. </span><span class="verse"><sup id="Jas.5.2" class="v">2</sup>Uw rijkdom is verrot, uw klederen zijn door de mot aangevreten, </span><span class="verse"><sup id="Jas.5.3" class="v">3</sup>uw goud en zilver is verroest, en het roest ervan zal tegen u getuigen en uw vlees verteren als vuur. Gij zijt schatten gaan opleggen, terwijl het de laatste dagen zijn. </span><span class="verse"><sup id="Jas.5.4" class="v">4</sup>Zie, het loon, dat door u is ingehouden van de arbeiders, die uw landen hebben gemaaid, schreeuwt, en het geroep van hen, die uw oogst hebben binnengehaald, is doorgedrongen tot de oren van de Here Sebaot. </span><span class="verse"><sup id="Jas.5.5" class="v">5</sup>Gij hebt op aarde weelderig geleefd en u te goed gedaan, gij hebt uw <span class="highlight tooltipkeyword" data-keyword="631" title="">hart</span> vetgemest in de slachttijd. </span><span class="verse"><sup id="Jas.5.6" class="v">6</sup>Gij hebt de rechtvaardige veroordeeld, ja vermoord; er is geen verweer tegen u.</span></p> 
  <h3 class="s">Geduld in het lijden</h3> 
  <p class="p"><span class="indent"></span><span class="verse"><sup id="Jas.5.7" class="v">7</sup>Hebt dus geduld, broeders, tot de komst des Heren! Zie, de landman wacht op de kostelijke vrucht des lands en heeft geduld, totdat de vroege en late regen erop gevallen is. </span><span class="verse"><sup id="Jas.5.8" class="v">8</sup>Oefent ook gij geduld, sterkt uw <span class="highlight tooltipkeyword" data-keyword="631" title="">harten</span>, want de komst des Heren is nabij. </span><span class="verse"><sup id="Jas.5.9" class="v">9</sup>Broeders, zucht niet tegen elkander, opdat gij niet onder het oordeel valt; zie, de Rechter staat voor de deur. </span><span class="verse"><sup id="Jas.5.10" class="v">10</sup>Broeders, neemt tot een voorbeeld van gelatenheid en geduld de <span class="highlight tooltipkeyword" data-keyword="1031" title="">profeten</span>, die in de naam des Heren hebben gesproken. </span><span class="verse"><sup id="Jas.5.11" class="v">11</sup>Zie, wij prijzen hen zalig, die volhard hebben; gij hebt van de volharding van <span class="highlight tooltipkeyword" data-keyword="1729" title="">Job</span> gehoord en gij hebt uit het einde, dat de Here deed volgen, gezien, dat de Here rijk is aan <span class="highlight tooltipkeyword" data-keyword="1051,1053" title="">barmhartigheid</span> en ontferming.</span></p> 
  <h3 class="s">De <span class="highlight tooltipkeyword" data-keyword="162,1700,1702" title="">eed</span> - De voorbede</h3> 
  <p class="p"><span class="indent"></span><span class="verse"><sup id="Jas.5.12" class="v">12</sup>Maar vooral, mijn broeders, zweert niet, noch bij de hemel, noch bij de aarde, noch welke andere <span class="highlight tooltipkeyword" data-keyword="162,1700,1702" title="">eed</span> ook. Laat ja bij u ja zijn en neen neen, opdat gij niet onder het oordeel valt.</span></p> 
  <p class="p"><span class="indent"></span><span class="verse"><sup id="Jas.5.13" class="v">13</sup>Heeft iemand onder u leed te dragen? Laat hij bidden. Is iemand blij te moede? Laat hij lofzingen. </span><span class="verse"><sup id="Jas.5.14" class="v">14</sup>Is er iemand bij u <span class="highlight tooltipkeyword" data-keyword="148" title="">ziek</span>? Laat hij dan de <span class="highlight tooltipkeyword" data-keyword="390" title="">oudsten</span> der <span class="highlight tooltipkeyword" data-keyword="626" title="">gemeente</span> tot zich roepen, opdat zij over hem een gebed uitspreken en hem met olie <span class="highlight tooltipkeyword" data-keyword="648" title="">zalven</span> in de naam des Heren. </span><span class="verse"><sup id="Jas.5.15" class="v">15</sup>En het gelovige gebed zal de lijder gezond maken, en de Here zal hem oprichten. En als hij <span class="highlight tooltipkeyword" data-keyword="1711,1710" title="">zonden</span> heeft gedaan, zal hem vergiffenis geschonken worden. </span><span class="verse"><sup id="Jas.5.16" class="v">16</sup>Belijdt daarom elkander uw <span class="highlight tooltipkeyword" data-keyword="1711,1710" title="">zonden</span> en bidt voor elkander, opdat gij genezing ontvangt. Het gebed van een rechtvaardige vermag veel, doordat er kracht aan verleend wordt. </span><span class="verse"><sup id="Jas.5.17" class="v">17</sup><span class="highlight tooltipkeyword" data-keyword="1031,1738" title="">Elia</span> was slechts een mens zoals wij en hij bad een gebed, dat het niet regenen zou, en het regende niet op het land, drie jaar en zes maanden lang; </span><span class="verse"><sup id="Jas.5.18" class="v">18</sup>en hij bad opnieuw, en de hemel gaf regen en de aarde deed haar vrucht uitspruiten.</span></p> 
  <p class="p"><span class="indent"></span><span class="verse"><sup id="Jas.5.19" class="v">19</sup>Mijn broeders, indien bij u iemand van de waarheid afdwaalt, en een ander brengt hem tot inkeer, </span><span class="verse"><sup id="Jas.5.20" class="v">20</sup>weet dan, dat, wie een zondaar van zijn dwaalweg terugbrengt, diens ziel van de dood zal behouden en tal van <span class="highlight tooltipkeyword" data-keyword="1711,1710" title="">zonden</span> bedekken.</span></p> 
  <br> 
   
 </div> 
</div>