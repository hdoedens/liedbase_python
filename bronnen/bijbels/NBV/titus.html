<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Titus.1.1" class="v">1</sup>Van Paulus, dienaar van God, apostel van <span class="highlight tooltipkeyword" data-keyword="1672" title="">Jezus</span> Christus, met de opdracht om Gods uitverkorenen tot geloof te brengen en tot de kennis van de ware vroomheid, </span><span class="verse"><sup id="Titus.1.2" class="v">2</sup>die hoop geeft op het eeuwige leven dat God, die niet liegt, vóór alle tijden heeft beloofd. </span><span class="verse"><sup id="Titus.1.3" class="v">3</sup>Hij heeft de tijd bepaald waarop zijn woord door de verkondiging bekendgemaakt werd, en deze verkondiging is mij nu in opdracht van God, onze redder, toevertrouwd. </span><span class="verse"><sup id="Titus.1.4" class="v">4</sup>Aan Titus, mijn waarachtig kind in ons gemeenschappelijk geloof. <span class="highlight tooltipkeyword" data-keyword="719,1645" title="">Genade</span> en vrede van God, de Vader, en van <span class="highlight tooltipkeyword" data-keyword="101" title="">Christus</span> Jezus, onze redder!</span></p> 
  <p class="p"><span class="indent"></span></p> 
  <h3 class="s">Titus' taak op Kreta</h3> 
  <span class="verse"><sup id="Titus.1.5" class="v">5</sup>Ik heb je op Kreta achtergelaten om, volgens mijn richtlijnen, de resterende zaken te regelen en in elke stad <span class="highlight tooltipkeyword" data-keyword="390" title="">oudsten</span> aan te stellen: </span> 
  <span class="verse"><sup id="Titus.1.6" class="v">6</sup>onberispelijke mannen, die maar één vrouw hebben, en gelovige kinderen die niet kunnen worden beschuldigd van schandelijk gedrag en ongehoorzaamheid. </span> 
  <span class="verse"><sup id="Titus.1.7" class="v">7</sup>Een opziener moet als beheerder van Gods huis onberispelijk zijn: hij mag niet eigenzinnig optreden, niet driftig zijn, niet te veel drinken, niet gewelddadig zijn en niet hebzuchtig; </span> 
  <span class="verse"><sup id="Titus.1.8" class="v">8</sup>hij moet juist gastvrij zijn, goedwillend, bezonnen, rechtvaardig, toegewijd en beheerst. </span> 
  <span class="verse"><sup id="Titus.1.9" class="v">9</sup>En hij moet zich houden aan de betrouwbare boodschap die in overeenstemming is met de leer, zodat hij in staat is om anderen met heilzaam onderricht te bemoedigen en dwarsliggers terecht te wijzen. </span> 
  <span class="verse"><sup id="Titus.1.10" class="v">10</sup>Want er zijn veel ongehoorzame mensen, praatjesmakers en bedriegers, vooral onder Joodse gelovigen. </span> 
  <span class="verse"><sup id="Titus.1.11" class="v">11</sup>Hun moet de mond worden gesnoerd; ze richten hele families te gronde door uit schandelijk winstbejag de verkeerde dingen te onderwijzen. </span> 
  <span class="verse"><sup id="Titus.1.12" class="v">12</sup>Een van hun eigen profeten, zelf een Kretenzer, heeft gezegd: 'Kretenzers zijn onverbeterlijke leugenaars, gemene beesten, vadsige vreters.' </span> 
  <span class="verse"><sup id="Titus.1.13" class="v">13</sup>Dát is pas een waar woord! Wijs hen daarom streng terecht, zodat ze een heilzaam geloof krijgen, </span> 
  <span class="verse"><sup id="Titus.1.14" class="v">14</sup>zich niet langer interesseren voor Joodse verzinsels en zich geen regels laten opleggen door mensen die zich van de waarheid hebben afgekeerd. </span> 
  <span class="verse"><sup id="Titus.1.15" class="v">15</sup>Voor wie <span class="highlight tooltipkeyword" data-keyword="1691,1690,1694,1699,1698" title="">rein</span> zijn, is alles rein; maar voor wie bezoedeld en ongelovig zijn, is niets rein, want zowel hun verstand als hun geweten is bezoedeld. </span> 
  <span class="verse"><sup id="Titus.1.16" class="v">16</sup>Ze belijden dat ze God kennen, maar hun daden weerspreken dat. Weerzinwekkend zijn ze, onwillig en niet in staat tot ook maar iets goeds.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Praktische aanwijzingen</h3> 
  <p class="p"><h1>2</h1><span class="verse"><sup id="Titus.2.1" class="v">1</sup>Maar jij moet verkondigen wat overeenkomt met de heilzame leer. </span><span class="verse"><sup id="Titus.2.2" class="v">2</sup>Oudere mannen moeten sober, waardig en bezonnen zijn, en gezond in het geloof, de <span class="highlight tooltipkeyword" data-keyword="1056,1054" title="">liefde</span> en de volharding. </span><span class="verse"><sup id="Titus.2.3" class="v">3</sup>Ook oudere vrouwen moeten zich ingetogen gedragen, ze mogen niet kwaadspreken of verslaafd zijn aan wijn. Ze moeten goede raad weten te geven, </span><span class="verse"><sup id="Titus.2.4" class="v">4</sup>en de jonge vrouwen voorhouden dat ze hun man en kinderen moeten liefhebben, </span><span class="verse"><sup id="Titus.2.5" class="v">5</sup>dat ze ingetogen, kuis, zorgzaam in het huishouden en vriendelijk moeten zijn, en dat ze het gezag van hun man moeten erkennen. Dan wordt het woord van God in ere gehouden.</span></p> 
  <p class="p"><span class="indent"></span><span class="verse"><sup id="Titus.2.6" class="v">6</sup>Roep ook jonge mannen op in alles ingetogen te zijn. </span><span class="verse"><sup id="Titus.2.7" class="v">7</sup>Geef zelf met goede daden het voorbeeld, laat je leer zuiver en waardig zijn, </span><span class="verse"><sup id="Titus.2.8" class="v">8</sup>en verkondig de heilzame, onbetwistbare boodschap, zodat onze tegenstanders beschaamd staan en niets kwaads over ons kunnen zeggen.</span></p> 
  <p class="p"><span class="indent"></span><span class="verse"><sup id="Titus.2.9" class="v">9</sup>Slaven moeten in alles het gezag van hun meester erkennen en het hem naar de zin maken. Ze mogen hem niet tegenspreken </span><span class="verse"><sup id="Titus.2.10" class="v">10</sup>of van hem stelen, maar moeten laten zien dat ze volkomen betrouwbaar zijn. Dan verhogen ze in alles wat ze doen het aanzien van de leer van God, onze redder.</span></p> 
  <p class="p"><span class="indent"></span><span class="verse"><sup id="Titus.2.11" class="v">11</sup>Gods <span class="highlight tooltipkeyword" data-keyword="719,1645" title="">genade</span> is openbaar geworden tot redding van alle mensen. </span><span class="verse"><sup id="Titus.2.12" class="v">12</sup>Ze leert ons dat we goddeloze en wereldse begeerten moeten afwijzen en bezonnen, <span class="highlight tooltipkeyword" data-keyword="1630,1629,1621" title="">rechtvaardig</span> en vroom in deze wereld moeten leven, </span><span class="verse"><sup id="Titus.2.13" class="v">13</sup>in afwachting van het geluk waarop wij hopen: de verschijning van de majesteit van de grote God en van onze redder <span class="highlight tooltipkeyword" data-keyword="1672" title="">Jezus</span> Christus.<span class="tooltipfoot" title="<span verse_id='Titus.2.13' id='Titus.2.13!f.1' class='note f'><span class='fr'>(2:13) </span><span class='fq'>van de grote God en van onze redder Jezus Christus&nbsp;</span><span class='ft'>- Ook mogelijk is de vertaling: 'van onze grote God en redder Jezus Christus'.</span></span>">&nbsp;<span class="highlighticon icon-stack"></span></span> </span><span class="verse"><sup id="Titus.2.14" class="v">14</sup>Hij heeft zichzelf voor ons gegeven om ons van alle <span class="highlight tooltipkeyword" data-keyword="1711,1710,1063,1062" title="">zonde</span> vrij te kopen, ons te <span class="highlight tooltipkeyword" data-keyword="1691,1694" title="">reinigen</span> en ons tot zijn volk te maken, dat vol ijver is om het goede te doen. </span><span class="verse"><sup id="Titus.2.15" class="v">15</sup>Gebruik je gezag om dit te verkondigen, moedig aan en wijs terecht. Laat niemand op je neerkijken.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="Titus.3.1" class="v">1</sup>Herinner allen eraan dat ze overheid en gezag moeten erkennen en gehoorzaam moeten zijn, bereid om altijd het goede te doen, </span><span class="verse"><sup id="Titus.3.2" class="v">2</sup>dat ze van niemand mogen kwaadspreken, vredelievend en vriendelijk moeten zijn en zich tegenover iedereen zachtmoedig moeten gedragen. </span><span class="verse"><sup id="Titus.3.3" class="v">3</sup>Ook wij waren eens onverstandig, ongehoorzaam, op de verkeerde weg, slaaf van allerlei begeerten en lusten. Ons leven stond in het teken van boosaardigheid en afgunst, we verafschuwden en haatten elkaar. </span><span class="verse"><sup id="Titus.3.4" class="v">4</sup>Maar toen zijn de goedheid en mensenliefde van God, onze redder, openbaar geworden </span><span class="verse"><sup id="Titus.3.5" class="v">5</sup>en heeft hij ons gered, niet vanwege onze rechtvaardige daden, maar uit barmhartigheid. Hij heeft ons gered door het bad van de wedergeboorte en de vernieuwende kracht van de <span class="highlight tooltipkeyword" data-keyword="1038" title="">heilige</span> Geest, </span><span class="verse"><sup id="Titus.3.6" class="v">6</sup>die hij door <span class="highlight tooltipkeyword" data-keyword="1672" title="">Jezus</span> Christus, onze redder, rijkelijk over ons heeft uitgegoten. </span><span class="verse"><sup id="Titus.3.7" class="v">7</sup>Zo zijn wij door zijn <span class="highlight tooltipkeyword" data-keyword="719,1645" title="">genade</span> als rechtvaardigen aangenomen en krijgen we deel aan het eeuwige leven waarop we hopen.</span></p> 
  <p class="p"><span class="indent"></span><span class="verse"><sup id="Titus.3.8" class="v">8</sup>Deze boodschap is betrouwbaar. Ik wil dat je hierover met overtuiging spreekt, opdat zij die op God vertrouwen zich erop toeleggen het goede te doen. Daar heeft iedereen baat bij. </span><span class="verse"><sup id="Titus.3.9" class="v">9</sup>Maar houd je verre van dwaze speculaties en geslachtsregisters en dat geruzie en geredetwist over de wet, want dat is allemaal nutteloos en dwaas. </span><span class="verse"><sup id="Titus.3.10" class="v">10</sup>Wie na twee keer te zijn terechtgewezen nog steeds verdeeldheid zaait, moet je uit de <span class="highlight tooltipkeyword" data-keyword="626" title="">gemeente</span> verwijderen; </span><span class="verse"><sup id="Titus.3.11" class="v">11</sup>je weet dat zo iemand het spoor volkomen bijster is en door te <span class="highlight tooltipkeyword" data-keyword="1063,1062" title="">zondigen</span> zichzelf veroordeelt.</span></p> 
  <p class="b"></p> 
  <p class="p"><span class="indent"></span><span class="verse"><sup id="Titus.3.12" class="v">12</sup>Zodra ik Artemas of Tychikus naar je toe heb gestuurd, moet je bij mij in Nikopolis komen. Ik heb besloten daar de winter door te brengen. </span><span class="verse"><sup id="Titus.3.13" class="v">13</sup>Rust Zenas, de rechtsgeleerde, en Apollos goed toe voor hun reis, zodat het hun aan niets ontbreekt. </span><span class="verse"><sup id="Titus.3.14" class="v">14</sup>Laten ook onze mensen leren zich in te spannen om het goede te doen waar dat dringend nodig is. Zo maken ze zich nuttig. </span><span class="verse"><sup id="Titus.3.15" class="v">15</sup>Allen die bij mij zijn, groeten je. Groet al onze vrienden in het geloof.</span></p> 
  <p class="p"><span class="indent"></span><span class="highlight tooltipkeyword" data-keyword="719,1645" title="">Genade</span> zij met jullie allen.</p> 
  <p></p> 
  <br> 
   
 </div> 
</div>