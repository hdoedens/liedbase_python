<div class="bibletext"> 
 <div id="scroller"> 
  <h3 class="s">Schrijver en lezer</h3> 
  <p class="p"><h1>1</h1><span class="verse"><sup id="3John.1.1" class="v">1</sup>De oudste aan de geliefde Gajus, die ik in waarheid liefheb.</span></p> 
  <h3 class="s">Gajus</h3> 
  <p class="p"><span class="indent"></span><span class="verse"><sup id="3John.1.2" class="v">2</sup>Geliefde, ik bid, dat het u in alles wèl ga en gij gezond zijt, gelijk het uw ziel wèl gaat. </span><span class="verse"><sup id="3John.1.3" class="v">3</sup>Want het heeft mij zeer verblijd, als er broeders kwamen en van uw waarheid een goed getuigenis gaven, zoals gij dan ook in de waarheid wandelt. </span><span class="verse"><sup id="3John.1.4" class="v">4</sup>Groter blijdschap ken ik niet, dan dat ik hoor, dat mijn kinderen in de waarheid wandelen.</span></p> 
  <p class="p"><span class="indent"></span><span class="verse"><sup id="3John.1.5" class="v">5</sup>Geliefde, gij handelt trouw in alles wat gij aan de broeders doet, en dat nog wel aan vreemdelingen, </span><span class="verse"><sup id="3John.1.6" class="v">6</sup>die in tegenwoordigheid der <span class="highlight tooltipkeyword" data-keyword="626" title="">gemeente</span> getuigd hebben van uw <span class="highlight tooltipkeyword" data-keyword="1054,1056" title="">liefde</span>; indien gij hen voorthelpt, gelijk het Gode waardig is, zult gij wèl doen; </span><span class="verse"><sup id="3John.1.7" class="v">7</sup>want zij zijn uitgegaan ter wille van de Naam, zonder iets van de heidenen aan te nemen. </span><span class="verse"><sup id="3John.1.8" class="v">8</sup>Wij behoren dus zulke mannen te ontvangen, opdat wij mogen samenwerken voor de waarheid.</span></p> 
  <h3 class="s">Diotrefes en Demetrius</h3> 
  <p class="p"><span class="indent"></span><span class="verse"><sup id="3John.1.9" class="v">9</sup>Ik heb aan de <span class="highlight tooltipkeyword" data-keyword="626" title="">gemeente</span> een en ander geschreven; maar Diotrefes, die onder hen de eerste tracht te zijn, ontvangt ons niet. </span><span class="verse"><sup id="3John.1.10" class="v">10</sup>Daarom zal ik, als ik kom, herinneren aan zijn werken, die hij doet, daar hij met boze woorden tegen ons zwetst; en hiermede nog niet voldaan, ontvangt hij zelf de broeders niet en weerhoudt ook hen, die het wel willen doen, en hij werpt hen uit de gemeente.</span></p> 
  <p class="p"><span class="indent"></span><span class="verse"><sup id="3John.1.11" class="v">11</sup>Geliefde, volg het kwade niet na, maar het goede. Wie goed doet, is uit God, (maar) wie kwaad doet, heeft God niet gezien. </span><span class="verse"><sup id="3John.1.12" class="v">12</sup>Van Demetrius is een goed getuigenis gegeven door allen en door de waarheid zelf; en ook wij geven een goed getuigenis en gij weet, dat ons getuigenis waar is.</span></p> 
  <h3 class="s">Slot</h3> 
  <p class="p"><span class="indent"></span><span class="verse"><sup id="3John.1.13" class="v">13</sup>Ik had veel aan u te schrijven, doch ik wil u niet schrijven met <span class="highlight tooltipkeyword" data-keyword="1750,1140" title="">inkt</span> en <span class="highlight tooltipkeyword" data-keyword="1750,1140" title="">pen</span>; </span><span class="verse"><sup id="3John.1.14" class="v">14</sup>maar ik hoop u spoedig te zien; dan zullen wij van mond tot mond spreken.</span></p> 
  <p class="p"><span class="indent"></span><span class="verse"><sup id="3John.1.15" class="v">15</sup>Vrede zij u! De vrienden groeten u. Groet de vrienden bij name.</span></p> 
  <br> 
   
 </div> 
</div>