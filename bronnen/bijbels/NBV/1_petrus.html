<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="1Pet.1.1" class="v">1</sup>Van Petrus, apostel van <span class="highlight tooltipkeyword" data-keyword="1672" title="">Jezus</span> Christus. Aan de <span class="highlight tooltipkeyword" data-keyword="644" title="">uitverkorenen</span> die als vreemdelingen verspreid in Pontus, Galatië, Kappadocië, Asia en Bitynië verblijven, </span><span class="verse"><sup id="1Pet.1.2" class="v">2</sup>door God, de Vader, voorbestemd om, geheiligd door de Geest, gehoorzaam te zijn aan Jezus <span class="highlight tooltipkeyword" data-keyword="101" title="">Christus</span> en met zijn bloed besprenkeld te worden. <span class="highlight tooltipkeyword" data-keyword="719,1645" title="">Genade</span> zij u en vrede, in overvloed.</span></p> 
  <h3 class="s">Het nieuwe leven</h3> 
  <p class="p"><span class="indent"></span><span class="verse"><sup id="1Pet.1.3" class="v">3</sup>Geprezen zij de God en Vader van onze Heer <span class="highlight tooltipkeyword" data-keyword="1672" title="">Jezus</span> Christus: in zijn grote <span class="highlight tooltipkeyword" data-keyword="1051,1053" title="">barmhartigheid</span> heeft hij ons opnieuw geboren doen worden door de opstanding van Jezus <span class="highlight tooltipkeyword" data-keyword="101" title="">Christus</span> uit de dood, waardoor wij leven in hoop. </span><span class="verse"><sup id="1Pet.1.4" class="v">4-5</sup>Er wacht u, die door Gods kracht wordt beschermd omdat u gelooft, in de hemel een onvergankelijke, ongerepte erfenis die nooit verwelkt. U ziet de redding tegemoet, die aan het einde van de tijd zeker geopenbaard zal worden. </span><span class="verse"><sup id="1Pet.1.6" class="v">6</sup>Verheug u hierover, ook al moet u nu tot uw verdriet nog een korte tijd allerlei beproevingen verduren. </span><span class="verse"><sup id="1Pet.1.7" class="v">7</sup>Zo kan de echtheid blijken van uw geloof -&nbsp;zoveel kostbaarder dan vergankelijk goud, dat toch ook in het vuur wordt getoetst&nbsp;- en zo verwerft u lof, eer en roem wanneer Jezus <span class="highlight tooltipkeyword" data-keyword="101" title="">Christus</span> zich zal openbaren. </span><span class="verse"><sup id="1Pet.1.8" class="v">8</sup>U hebt hem lief <span class="highlight tooltipkeyword" data-keyword="1711,1710" title="">zonder</span> hem ooit gezien te hebben; en <span class="highlight tooltipkeyword" data-keyword="1711,1710" title="">zonder</span> hem nu te zien gelooft u in hem en ervaart u een onuitsprekelijke, hemelse vreugde, </span><span class="verse"><sup id="1Pet.1.9" class="v">9</sup>omdat u het einddoel van uw geloof bereikt: uw redding. </span><span class="verse"><sup id="1Pet.1.10" class="v">10</sup>Wat die redding inhoudt, trachtten de <span class="highlight tooltipkeyword" data-keyword="1031" title="">profeten</span> te achterhalen toen ze profeteerden over de <span class="highlight tooltipkeyword" data-keyword="719,1645" title="">genade</span> die u ten deel zou vallen. </span><span class="verse"><sup id="1Pet.1.11" class="v">11</sup>Zij probeerden vast te stellen op welke tijd en op welke omstandigheden Christus' Geest, die in hen werkzaam was, doelde toen deze hun zei dat <span class="highlight tooltipkeyword" data-keyword="101" title="">Christus</span> zou lijden en daarna in Gods luister zou delen. </span><span class="verse"><sup id="1Pet.1.12" class="v">12</sup>Er werd hun geopenbaard dat deze boodschap niet voor henzelf bestemd was maar voor u, en nu is deze boodschap u verkondigd door hen die u het evangelie hebben gebracht, gedreven door de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> die vanuit de hemel werd gezonden. Het zijn geheimen waarin zelfs engelen graag zouden doordringen.</span></p> 
  <p class="p"><span class="indent"></span><span class="verse"><sup id="1Pet.1.13" class="v">13</sup>Laat uw geest daarom voortdurend paraat zijn, wees waakzaam en vestig al uw hoop op de <span class="highlight tooltipkeyword" data-keyword="719,1645" title="">genade</span> die u ontvangen zult wanneer Jezus <span class="highlight tooltipkeyword" data-keyword="101" title="">Christus</span> zich openbaart. </span><span class="verse"><sup id="1Pet.1.14" class="v">14</sup>Wees als gehoorzame kinderen en geef niet opnieuw toe aan de begeerten waardoor u vroeger, toen u nog onwetend was, werd beheerst, </span><span class="verse"><sup id="1Pet.1.15" class="v">15</sup>maar leid een leven dat in alle opzichten <span class="highlight tooltipkeyword" data-keyword="1038" title="">heilig</span> is, zoals hij die u geroepen heeft <span class="highlight tooltipkeyword" data-keyword="1038" title="">heilig</span> is. </span><span class="verse"><sup id="1Pet.1.16" class="v">16</sup>Er staat immers geschreven: 'Wees heilig, want ik ben heilig.' </span><span class="verse"><sup id="1Pet.1.17" class="v">17</sup>En aangezien u hem die iedereen beoordeelt naar zijn daden, <span class="highlight tooltipkeyword" data-keyword="1711,1710" title="">zonder</span> aanzien des persoons, Vader noemt, moet u tijdens uw leven als vreemdeling ook ontzag voor hem hebben. </span><span class="verse"><sup id="1Pet.1.18" class="v">18</sup>U weet immers dat u niet met zoiets vergankelijks als zilver of goud bent vrijgekocht uit het zinloze leven dat u van uw voorouders had geërfd, </span><span class="verse"><sup id="1Pet.1.19" class="v">19</sup>maar met kostbaar bloed, van een lam <span class="highlight tooltipkeyword" data-keyword="1711,1710" title="">zonder</span> smet of gebrek, van Christus. </span><span class="verse"><sup id="1Pet.1.20" class="v">20</sup>Al voor de grondvesting van de wereld is hij door God uitgekozen, en nu is hij, aan het einde van de tijd, verschenen omwille van u. </span><span class="verse"><sup id="1Pet.1.21" class="v">21</sup>Door hem gelooft u in God, die hem uit de dood heeft <span class="highlight tooltipkeyword" data-keyword="142" title="">opgewekt</span> en hem laat delen in zijn luister, zodat uw geloof tevens hoop is op God.</span></p> 
  <p class="p"><span class="indent"></span><span class="verse"><sup id="1Pet.1.22" class="v">22</sup>Nu u gehoorzaam bent aan de waarheid, is uw <span class="highlight tooltipkeyword" data-keyword="631" title="">hart</span> gelouterd en kunt u oprecht van uw broeders en zusters houden; heb elkaar dan ook onvoorwaardelijk lief, met een zuiver hart, </span><span class="verse"><sup id="1Pet.1.23" class="v">23</sup>als mensen die opnieuw zijn geboren, niet uit vergankelijk maar uit onvergankelijk zaad, door Gods levende en altijd blijvende woord. </span><span class="verse"><sup id="1Pet.1.24" class="v">24</sup>'De mens is als gras en zijn schoonheid als een bloem in het veld: het gras verdort en de bloem valt af, </span><span class="verse"><sup id="1Pet.1.25" class="v">25</sup>maar het woord van de Heer blijft eeuwig bestaan.' Dit woord is het evangelie dat u verkondigd is.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="1Pet.2.1" class="v">1</sup>Ontdoe u dus van alles wat slecht is, van alle bedrog en huichelarij, alle afgunst en kwaadsprekerij, </span><span class="verse"><sup id="1Pet.2.2" class="v">2</sup>en verlang als pasgeboren zuigelingen naar de zuivere melk van het woord, opdat u daardoor groeit en uw redding bereikt. </span><span class="verse"><sup id="1Pet.2.3" class="v">3</sup>U hebt toch ondervonden hoe goed de Heer is? </span><span class="verse"><sup id="1Pet.2.4" class="v">4</sup>Voeg u bij hem, bij de levende steen die door de mensen werd afgekeurd maar door God werd <span class="highlight tooltipkeyword" data-keyword="644" title="">uitgekozen</span> om zijn kostbaarheid, </span><span class="verse"><sup id="1Pet.2.5" class="v">5</sup>en laat u ook zelf als levende stenen gebruiken voor de bouw van een geestelijke tempel. Vorm een <span class="highlight tooltipkeyword" data-keyword="1038" title="">heilige</span> priesterschap om geestelijke offers te brengen die God, dankzij <span class="highlight tooltipkeyword" data-keyword="1672" title="">Jezus</span> Christus, welgevallig zijn. </span><span class="verse"><sup id="1Pet.2.6" class="v">6</sup>In de Schrift staat immers: 'In Sion leg ik een <span class="highlight tooltipkeyword" data-keyword="1150" title="">hoeksteen</span> die ik heb <span class="highlight tooltipkeyword" data-keyword="644" title="">uitgekozen</span> om zijn kostbaarheid; wie daarop vertrouwt, komt niet bedrogen uit.' </span><span class="verse"><sup id="1Pet.2.7" class="v">7</sup>Kostbaar is hij voor u, die erop vertrouwen. Voor wie er niet op vertrouwen, geldt echter: 'De steen die de bouwers afkeurden is de <span class="highlight tooltipkeyword" data-keyword="1150" title="">hoeksteen</span> geworden.' </span><span class="verse"><sup id="1Pet.2.8" class="v">8</sup>En: 'Het is een steen waarover men struikelt, een rotsblok waaraan men zich stoot.' Zij struikelen omdat ze Gods woord niet gehoorzamen, daartoe zijn ze bestemd. </span><span class="verse"><sup id="1Pet.2.9" class="v">9</sup>Maar u bent een <span class="highlight tooltipkeyword" data-keyword="644" title="">uitverkoren</span> geslacht, een koninkrijk van <span class="highlight tooltipkeyword" data-keyword="989" title="">priesters</span>, een <span class="highlight tooltipkeyword" data-keyword="1038" title="">heilige</span> natie, een volk dat God zich verworven heeft om de grote daden te verkondigen van hem die u uit de duisternis heeft geroepen naar zijn wonderbaarlijke licht. </span><span class="verse"><sup id="1Pet.2.10" class="v">10</sup>Eens was u geen volk, nu bent u Gods volk; eens viel Gods ontferming u niet ten deel, nu wordt zijn ontferming u geschonken.</span></p> 
  <h3 class="s">De goede levenswandel</h3> 
  <p class="p"><span class="indent"></span><span class="verse"><sup id="1Pet.2.11" class="v">11</sup>Geliefde broeders en zusters, u bent als <span class="highlight tooltipkeyword" data-keyword="456" title="">vreemdelingen</span> die ver van huis zijn; ik vraag u dringend niet toe te geven aan zelfzuchtige verlangens, die uw ziel in gevaar brengen. </span><span class="verse"><sup id="1Pet.2.12" class="v">12</sup>Leid te midden van de ongelovigen een goed leven, opdat zij die u nu voor misdadigers uitmaken, door uw goede daden tot inzicht komen en God eer bewijzen op de dag waarop hij komt rechtspreken. </span><span class="verse"><sup id="1Pet.2.13" class="v">13</sup>Erken omwille van de Heer het gezag van de bestuurders die door de mensen zijn aangesteld: van de keizer, de hoogste autoriteit, </span><span class="verse"><sup id="1Pet.2.14" class="v">14</sup>en van de gouverneurs, die hij heeft afgevaardigd om misdadigers te straffen en om te belonen wie het goede doen. </span><span class="verse"><sup id="1Pet.2.15" class="v">15</sup>God wil namelijk dat u door het goede te doen onwetende dwazen de mond snoert. </span><span class="verse"><sup id="1Pet.2.16" class="v">16</sup>Leef als vrije mensen, en verschuil u niet achter uw vrijheid om u te misdragen, maar handel als dienaren van God. </span><span class="verse"><sup id="1Pet.2.17" class="v">17</sup>Houd iedereen in ere, heb uw broeders en zusters lief, heb ontzag voor God en eerbiedig de keizer.</span></p> 
  <p class="p"><span class="indent"></span><span class="verse"><sup id="1Pet.2.18" class="v">18</sup>Slaven, erken het gezag van uw meesters en heb ontzag voor hen, niet alleen voor de goede en <span class="highlight tooltipkeyword" data-keyword="1630,1629,1621" title="">rechtvaardige</span>, maar ook voor de onrechtvaardige. </span><span class="verse"><sup id="1Pet.2.19" class="v">19</sup>Het is een blijk van <span class="highlight tooltipkeyword" data-keyword="719,1645" title="">genade</span> als iemand, doordat zijn aandacht op God gericht is, in staat is onverdiend leed te verdragen. </span><span class="verse"><sup id="1Pet.2.20" class="v">20</sup>Immers, is er enige reden om trots te zijn wanneer u de slagen verdraagt die u als straf voor uw wangedrag krijgt? Het is echter een blijk van Gods <span class="highlight tooltipkeyword" data-keyword="719,1645" title="">genade</span> wanneer u verdraagt wat u moet lijden voor uw goede daden. </span><span class="verse"><sup id="1Pet.2.21" class="v">21</sup>Dat is uw roeping; ook <span class="highlight tooltipkeyword" data-keyword="101" title="">Christus</span> heeft geleden, om uwentwil, en u daarmee een voorbeeld gegeven. Treed dus in de voetsporen van hem </span><span class="verse"><sup id="1Pet.2.22" class="v">22</sup>die geen enkele <span class="highlight tooltipkeyword" data-keyword="1711,1710,1063,1062" title="">zonde</span> beging en over wiens lippen geen leugen kwam. </span><span class="verse"><sup id="1Pet.2.23" class="v">23</sup>Hij werd gehoond en hoonde zelf niet, hij leed en dreigde niet, hij liet het oordeel over aan hem die <span class="highlight tooltipkeyword" data-keyword="1630,1629,1621" title="">rechtvaardig</span> oordeelt. </span><span class="verse"><sup id="1Pet.2.24" class="v">24</sup>Hij heeft in zijn lichaam onze <span class="highlight tooltipkeyword" data-keyword="1711,1710,1063,1062" title="">zonden</span> het kruishout op gedragen, opdat wij, dood voor de zonde, <span class="highlight tooltipkeyword" data-keyword="1630,1629,1621" title="">rechtvaardig</span> zouden leven. Door zijn striemen bent u genezen. </span><span class="verse"><sup id="1Pet.2.25" class="v">25</sup>Eens dwaalde u als schapen, nu bent u teruggekeerd naar hem die de <span class="highlight tooltipkeyword" data-keyword="1115,92,457" title="">herder</span> is, naar hem die uw ziel behoedt.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="1Pet.3.1" class="v">1</sup>Voor u, vrouwen, geldt hetzelfde: erken het gezag van uw man. Dan zullen mannen die weigeren Gods boodschap te aanvaarden daarvoor gewonnen worden door het gedrag van hun vrouw, <span class="highlight tooltipkeyword" data-keyword="1711,1710" title="">zonder</span> dat zij iets hoeft te zeggen, </span><span class="verse"><sup id="1Pet.3.2" class="v">2</sup>omdat ze zien hoe zuiver u leeft uit ontzag voor God. </span><span class="verse"><sup id="1Pet.3.3" class="v">3</sup>Uw schoonheid moet niet gelegen zijn in uiterlijkheden, zoals kunstig gevlochten haar, gouden sieraden of elegante kleding, </span><span class="verse"><sup id="1Pet.3.4" class="v">4</sup>maar in wat verborgen ligt in uw hart, in een zacht en stil gemoed. Dat is een onvergankelijk sieraad dat God kostbaar acht. </span><span class="verse"><sup id="1Pet.3.5" class="v">5</sup>Daarmee tooiden zich vroeger ook de <span class="highlight tooltipkeyword" data-keyword="1038" title="">heilige</span> vrouwen die hun hoop op God vestigden en het gezag van hun man erkenden, </span><span class="verse"><sup id="1Pet.3.6" class="v">6</sup>zoals Sara; zij gehoorzaamde <span class="highlight tooltipkeyword" data-keyword="1266" title="">Abraham</span> en noemde hem 'heer'. U bent haar dochters wanneer u het goede doet en u zich geen angst laat aanjagen.</span></p> 
  <p class="p"><span class="indent"></span><span class="verse"><sup id="1Pet.3.7" class="v">7</sup>U, mannen, moet verstandig omgaan met uw vrouw, die brozer is dan u. Behandel haar met respect, want zij deelt samen met u in de <span class="highlight tooltipkeyword" data-keyword="719,1645" title="">genade</span> van het nieuwe leven. Dan staat niets uw gebeden in de weg.</span></p> 
  <p class="p"><span class="indent"></span><span class="verse"><sup id="1Pet.3.8" class="v">8</sup>Tot slot vraag ik u: Wees allen eensgezind, leef met elkaar mee, heb elkaar lief als broeders en zusters, wees <span class="highlight tooltipkeyword" data-keyword="1053" title="">barmhartig</span> en bereid de minste te zijn. </span><span class="verse"><sup id="1Pet.3.9" class="v">9</sup>Vergeld geen kwaad met kwaad, en als u wordt uitgescholden, scheld dan niet terug; <span class="highlight tooltipkeyword" data-keyword="1059,1058" title="">zegen</span> juist, opdat u ook zelf <span class="highlight tooltipkeyword" data-keyword="1059,1058" title="">zegen</span> ontvangt, want daartoe bent u geroepen. </span><span class="verse"><sup id="1Pet.3.10" class="v">10</sup>Immers: 'Wie het leven liefheeft en gelukkig wil zijn, moet geen laster of leugens over zijn lippen laten komen, </span><span class="verse"><sup id="1Pet.3.11" class="v">11</sup>hij moet <span class="highlight tooltipkeyword" data-keyword="1711,1710" title="">het kwaad</span> uit de weg gaan en het goede doen, en voortdurend vrede nastreven. </span><span class="verse"><sup id="1Pet.3.12" class="v">12</sup>Want de Heer verliest de rechtvaardigen niet uit het oog en luistert naar hun gebeden, maar hij keert zich tegen wie kwaad doen.'</span></p> 
  <h3 class="s">Het lijden in de eindtijd</h3> 
  <p class="p"><span class="indent"></span><span class="verse"><sup id="1Pet.3.13" class="v">13</sup>Overigens, wie zou u kwaad doen als u zich volledig inzet voor het goede? </span><span class="verse"><sup id="1Pet.3.14" class="v">14</sup>Maar zelfs als u zou lijden omwille van de gerechtigheid, dan bent u toch gelukkig te prijzen. Wees daarom niet bang voor de mensen en laat u door niets in verwarring brengen; </span><span class="verse"><sup id="1Pet.3.15" class="v">15</sup>erken <span class="highlight tooltipkeyword" data-keyword="101" title="">Christus</span> als Heer en eer hem met heel uw hart. Vraagt iemand u waarop de hoop die in u leeft gebaseerd is, wees dan steeds bereid om u te verantwoorden. </span><span class="verse"><sup id="1Pet.3.16" class="v">16</sup>Doe dat dan vooral zachtmoedig en met respect, houd uw geweten zuiver; dan zullen de mensen die zich honend over uw goede, christelijke levenswandel uitlaten, zich schamen over hun laster. </span><span class="verse"><sup id="1Pet.3.17" class="v">17</sup>Het is beter te lijden, indien God dat wil, omdat men goeddoet dan omdat men kwaad doet.</span></p> 
  <p class="p"><span class="indent"></span><span class="verse"><sup id="1Pet.3.18" class="v">18</sup>Ook <span class="highlight tooltipkeyword" data-keyword="101" title="">Christus</span> immers heeft, terwijl hij zelf <span class="highlight tooltipkeyword" data-keyword="1629,1621,1630" title="">rechtvaardig</span> was, geleden voor de <span class="highlight tooltipkeyword" data-keyword="1711,1710" title="">zonden</span> van onrechtvaardigen, voor eens en altijd, om u zo bij God te brengen. Naar het lichaam werd hij gedood maar naar de geest tot leven gewekt. </span><span class="verse"><sup id="1Pet.3.19" class="v">19</sup>Hij is naar de geesten gegaan die gevangenzaten, om dit alles te verkondigen </span><span class="verse"><sup id="1Pet.3.20" class="v">20</sup>aan hen die ten tijde van <span class="highlight tooltipkeyword" data-keyword="1674,1866" title="">Noach</span> weigerden te gehoorzamen, toen God geduldig wachtte en de ark gebouwd werd. In de ark werden slechts enkele mensen, acht in totaal, van de watervloed gered, </span><span class="verse"><sup id="1Pet.3.21" class="v">21</sup>en dat water is een voorafbeelding van het water van de doop, waardoor u nu wordt gered. De doop wast niet het vuil van uw lichaam, het is een vraag aan God om een zuiver geweten. Hierom kunt u vragen dankzij de opstanding van <span class="highlight tooltipkeyword" data-keyword="1672" title="">Jezus</span> Christus, </span><span class="verse"><sup id="1Pet.3.22" class="v">22</sup>die de hemel is binnengegaan en nu aan Gods rechterhand zit, terwijl de engelen, machten en krachten aan hem onderworpen zijn.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>4</h1><span class="verse"><sup id="1Pet.4.1" class="v">1</sup>Nu dan, omdat <span class="highlight tooltipkeyword" data-keyword="101" title="">Christus</span> tijdens zijn leven op aarde heeft geleden, moet u zich net als hij wapenen met de gedachte dat wie in zijn aardse leven geleden heeft, met de <span class="highlight tooltipkeyword" data-keyword="1711,1710,1063,1062" title="">zonde</span> heeft afgerekend. </span><span class="verse"><sup id="1Pet.4.2" class="v">2</sup>Zo iemand laat zich gedurende de rest van zijn leven niet meer leiden door menselijke verlangens maar door Gods wil. </span><span class="verse"><sup id="1Pet.4.3" class="v">3</sup>U hebt al genoeg tijd verspild aan allerlei zaken waarin de ongelovigen plezier hebben: losbandigheid, wellust, dronkenschap, bras- en slemppartijen en verwerpelijke afgodendienst. </span><span class="verse"><sup id="1Pet.4.4" class="v">4</sup>Zij vinden het vreemd dat u niet langer meedoet aan hun liederlijke uitspattingen en ze spreken daarom kwaad over u. </span><span class="verse"><sup id="1Pet.4.5" class="v">5</sup>Maar ze zullen zich daarvoor moeten verantwoorden tegenover hem die zich gereedhoudt om recht te spreken over levenden en doden. </span><span class="verse"><sup id="1Pet.4.6" class="v">6</sup>Ook aan de doden is het evangelie verkondigd, opdat ook zij, al zijn ze naar hun leven op aarde door de mensen veroordeeld, bij God in de geest kunnen leven.</span></p> 
  <p class="p"><span class="indent"></span><span class="verse"><sup id="1Pet.4.7" class="v">7</sup>Het einde van alles is nabij. Kom daarom tot bezinning en wees helder van geest, zodat u kunt bidden. </span><span class="verse"><sup id="1Pet.4.8" class="v">8</sup>Heb elkaar vóór alles innig lief, want <span class="highlight tooltipkeyword" data-keyword="1054,1056" title="">liefde</span> bedekt tal van <span class="highlight tooltipkeyword" data-keyword="1711,1710,1063,1062" title="">zonden</span>. </span><span class="verse"><sup id="1Pet.4.9" class="v">9</sup>Wees gastvrij voor elkaar, <span class="highlight tooltipkeyword" data-keyword="1711,1710,1063,1062" title="">zonder</span> te klagen. </span><span class="verse"><sup id="1Pet.4.10" class="v">10</sup>Laat ieder van u de gave die hij van God gekregen heeft, gebruiken om de anderen daarmee te helpen, zoals het goede beheerders van Gods veelsoortige gaven betaamt. </span><span class="verse"><sup id="1Pet.4.11" class="v">11</sup>Voert u het woord, laat dan Gods woorden doorklinken in wat u zegt. Helpt u anderen, doe dat dan vanuit de kracht die God u geeft. Want zo doet u alles tot eer van God, dankzij <span class="highlight tooltipkeyword" data-keyword="1672" title="">Jezus</span> Christus, aan wie alle eer en macht toekomt, voor eeuwig. Amen.</span></p> 
  <p class="p"><span class="indent"></span><span class="verse"><sup id="1Pet.4.12" class="v">12</sup>Geliefde broeders en zusters, wees niet verbaasd over de vuurproef die u ondergaat; er overkomt u niets uitzonderlijks. </span><span class="verse"><sup id="1Pet.4.13" class="v">13</sup>Hoe meer u deel hebt aan Christus' lijden, des te meer moet u zich verheugen, en des te uitbundiger zal uw vreugde zijn wanneer zijn luister geopenbaard wordt. </span><span class="verse"><sup id="1Pet.4.14" class="v">14</sup>Als u gehoond wordt omdat u de naam van <span class="highlight tooltipkeyword" data-keyword="101" title="">Christus</span> draagt, prijs u dan gelukkig, want dat betekent dat de <span class="highlight tooltipkeyword" data-keyword="127" title="">Geest van God</span> in al zijn luister op u rust. </span><span class="verse"><sup id="1Pet.4.15" class="v">15</sup>Laat niemand van u moeten lijden omdat hij een moordenaar is, een dief, misdadiger of onruststoker. </span><span class="verse"><sup id="1Pet.4.16" class="v">16</sup>Maar als u lijdt omdat u <span class="highlight tooltipkeyword" data-keyword="334" title="">christen</span> bent, schaam u dan niet en draag die naam tot eer van God.</span></p> 
  <p class="p"><span class="indent"></span><span class="verse"><sup id="1Pet.4.17" class="v">17</sup>Besef goed dat de tijd van het oordeel is aangebroken. Dat oordeel begint bij Gods eigen mensen. Als het bij ons begint, hoe zal het dan aflopen met hen die weigeren het evangelie van God te aanvaarden? </span><span class="verse"><sup id="1Pet.4.18" class="v">18</sup>Als zij die <span class="highlight tooltipkeyword" data-keyword="1630,1629,1621" title="">rechtvaardig</span> leven al ternauwernood gered kunnen worden, hoe moet het dan gaan met hen die <span class="highlight tooltipkeyword" data-keyword="1063,1062" title="">zondigen</span> doordat ze God niet gehoorzamen? </span><span class="verse"><sup id="1Pet.4.19" class="v">19</sup>Daarom moeten allen die lijden omdat God dat wil, het goede blijven doen en hun leven toevertrouwen aan hem op wie wij mogen vertrouwen omdat hij ons heeft geschapen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het gezag in de gemeente</h3> 
  <p class="p"><h1>5</h1><span class="verse"><sup id="1Pet.5.1" class="v">1</sup>Ik doe een beroep op de <span class="highlight tooltipkeyword" data-keyword="390" title="">oudsten</span> onder u. Als uw mede-oudste en als ooggetuige van Christus' lijden, en omdat ik evenals u zal delen in de luister die binnenkort zal worden geopenbaard, vraag ik u: </span><span class="verse"><sup id="1Pet.5.2" class="v">2</sup>Hoed Gods kudde waarvoor u de verantwoordelijkheid hebt, houd goed toezicht - niet gedwongen maar vrijwillig, zoals God dat wil, en niet om er zelf beter van te worden maar met belangeloze toewijding. </span><span class="verse"><sup id="1Pet.5.3" class="v">3</sup>Stel u niet heerszuchtig op tegenover de kudde die aan u is toevertrouwd, maar geef het goede voorbeeld. </span><span class="verse"><sup id="1Pet.5.4" class="v">4</sup>Dan zult u wanneer de hoogste <span class="highlight tooltipkeyword" data-keyword="1115,92" title="">herder</span> verschijnt de krans van de luister ontvangen, die nooit verwelkt. </span><span class="verse"><sup id="1Pet.5.5" class="v">5</sup>En u, jongeren, moet van uw kant het gezag van de <span class="highlight tooltipkeyword" data-keyword="390" title="">oudsten</span> erkennen. Overigens, in de omgang met elkaar moet ieder van u altijd de minste willen zijn, want God keert zich tegen hoogmoedigen, maar aan nederigen schenkt hij zijn genade. </span><span class="verse"><sup id="1Pet.5.6" class="v">6</sup>Onderwerp u dus nederig aan Gods hoge gezag, dan zal hij u op de bestemde tijd een eervolle plaats geven. </span><span class="verse"><sup id="1Pet.5.7" class="v">7</sup>U mag uw zorgen op hem afwentelen, want u ligt hem na aan het hart.</span></p> 
  <p class="p"><span class="indent"></span><span class="verse"><sup id="1Pet.5.8" class="v">8</sup>Wees waakzaam, wees op uw hoede, want uw vijand, de duivel, zwerft rond als een brullende leeuw, op zoek naar een prooi. </span><span class="verse"><sup id="1Pet.5.9" class="v">9</sup>Stel u tegen hem teweer, gesterkt door uw geloof, in het besef dat uw broeders en zusters, waar ook ter wereld, onder hetzelfde leed gebukt gaan. </span><span class="verse"><sup id="1Pet.5.10" class="v">10</sup>Maar al moet u nog korte tijd lijden, God, de bron van alle genade, heeft u geroepen om in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> deel te krijgen aan zijn eeuwige luister. God zal u sterk en krachtig maken, zodat u staande zult blijven en niet meer zult wankelen. </span><span class="verse"><sup id="1Pet.5.11" class="v">11</sup>Hem komt de macht toe, voor eeuwig. Amen.</span></p> 
  <p class="b"></p> 
  <p class="p"><span class="indent"></span><span class="verse"><sup id="1Pet.5.12" class="v">12</sup>Met de hulp van Silvanus, die ik als een betrouwbare broeder beschouw, heb ik u deze korte brief geschreven, om u moed in te spreken en om u er nadrukkelijk van te verzekeren dat het werkelijk de <span class="highlight tooltipkeyword" data-keyword="719,1645" title="">genade</span> van God is die u staande houdt. </span><span class="verse"><sup id="1Pet.5.13" class="v">13</sup>De uitverkorenen in Babylon en mijn zoon Marcus groeten u. </span><span class="verse"><sup id="1Pet.5.14" class="v">14</sup>Groet elkaar met een kus als teken van uw onderlinge liefde. Vrede zij met u allen, die één bent in Christus.</span></p> 
  <br> 
   
 </div> 
</div>