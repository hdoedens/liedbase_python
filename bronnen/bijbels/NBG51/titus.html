<div class="bibletext"> 
 <div id="scroller"> 
  <h3 class="s">Schrijver - Lezer - Groet</h3> 
  <p class="p"><h1>1</h1><span class="verse"><sup id="Titus.1.1" class="v">1</sup><span class="highlight tooltipkeyword" data-keyword="1794" title="">Paulus</span>, een dienstknecht van God, een apostel van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, naar het geloof der uitverkorenen Gods en de erkentenis van de waarheid, die naar de godsvrucht is, </span><span class="verse"><sup id="Titus.1.2" class="v">2</sup>in de hoop des eeuwigen levens, dat God, die niet liegt, vóór eeuwige tijden beloofd heeft, terwijl Hij te zijner tijd zijn woord heeft openbaar gemaakt in de verkondiging, </span><span class="verse"><sup id="Titus.1.3" class="v">3</sup>die mij is toevertrouwd in opdracht van God, onze Heiland: </span><span class="verse"><sup id="Titus.1.4" class="v">4</sup>aan Titus, mijn waar kind krachtens (ons) gemeenschappelijk geloof: <span class="highlight tooltipkeyword" data-keyword="719,1645" title="">genade</span> zij u en vrede van God, de Vader, en van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, onze Heiland.</span></p> 
  <h3 class="s">De taak van Titus op Kreta</h3> 
  <p class="p"><span class="indent"></span><span class="verse"><sup id="Titus.1.5" class="v">5</sup>Ik heb u op Kreta achtergelaten met de bedoeling, dat gij in orde zoudt brengen hetgeen nog verbetering behoefde, en dat gij, zoals ik u opdroeg, in alle steden als <span class="highlight tooltipkeyword" data-keyword="390" title="">oudsten</span> zoudt aanstellen mannen, </span><span class="verse"><sup id="Titus.1.6" class="v">6</sup>die onberispelijk zijn, één vrouw hebben, die gelovige kinderen hebben, die niet in opspraak zijn wegens losbandigheid of van geen tucht willen weten. </span><span class="verse"><sup id="Titus.1.7" class="v">7</sup>Want een opziener moet onberispelijk zijn als een beheerder van het huis Gods, niet aanmatigend, niet driftig, niet aan de <span class="highlight tooltipkeyword" data-keyword="1101" title="">wijn</span> verslaafd, niet opvliegend, niet op oneerlijke winst uit, </span><span class="verse"><sup id="Titus.1.8" class="v">8</sup>maar gastvrij, met <span class="highlight tooltipkeyword" data-keyword="1054,1056" title="">liefde</span> voor wat goed is, bezadigd, <span class="highlight tooltipkeyword" data-keyword="1630,1629,1621" title="">rechtvaardig</span>, vroom, ingetogen, </span><span class="verse"><sup id="Titus.1.9" class="v">9</sup>zich houdende aan het betrouwbare woord naar de leer, zodat hij ook in staat is te vermanen op grond van de gezonde leer en de tegensprekers te weerleggen.</span></p> 
  <p class="p"><span class="indent"></span><span class="verse"><sup id="Titus.1.10" class="v">10</sup>Want velen willen van geen tucht weten: het zijn ijdele praters en misleiders, vooral die uit de <span class="highlight tooltipkeyword" data-keyword="1260" title="">besnijdenis</span> zijn. </span><span class="verse"><sup id="Titus.1.11" class="v">11</sup>Men moet hun de mond snoeren, daar zij gehele gezinnen ondersteboven keren en, om oneerlijke winst te maken, onbehoorlijke dingen leren. </span><span class="verse"><sup id="Titus.1.12" class="v">12</sup>Iemand uit hun kring, hun eigen <span class="highlight tooltipkeyword" data-keyword="1030,1035,1032,1033" title="">profeet</span>, heeft gezegd:</span></p> 
  <p class="q1">Leugenaars zijn de Kretenzen altijd,</p> 
  <p class="q1">beesten en vadsige buiken.</p> 
  <p class="p"><span class="indent"></span><span class="verse"><sup id="Titus.1.13" class="v">13</sup>Dit getuigenis is waar. Daarom, weerleg hen kortweg, opdat zij gezond mogen zijn in het geloof, </span><span class="verse"><sup id="Titus.1.14" class="v">14</sup>en niet het oor lenen aan Joodse verdichtsels en geboden van mensen, die zich van de waarheid afkeren. </span><span class="verse"><sup id="Titus.1.15" class="v">15</sup>Alles is <span class="highlight tooltipkeyword" data-keyword="1691,1690,1694,1699,1698" title="">rein</span> voor de reinen, maar voor hen, die besmet en onbetrouwbaar zijn, is niets rein. Maar bij hen zijn zowel het denken als het geweten besmet. </span><span class="verse"><sup id="Titus.1.16" class="v">16</sup>Zij belijden wel, dat zij God kennen, maar met hun werken verloochenen zij Hem, daar zij verfoeilijk en <span class="highlight tooltipkeyword" data-keyword="1711,1710" title="">ongehoorzaam</span> zijn en niet deugen voor enig goed werk.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Plicht en genade</h3> 
  <p class="p"><h1>2</h1><span class="verse"><sup id="Titus.2.1" class="v">1</sup>Maar gij, kom uit voor hetgeen met de gezonde leer strookt.</span></p> 
  <p class="p"><span class="indent"></span><span class="verse"><sup id="Titus.2.2" class="v">2</sup>Oude mannen moeten nuchter zijn, waardig, bezadigd, gezond in het geloof, de <span class="highlight tooltipkeyword" data-keyword="1054,1056" title="">liefde</span> en de volharding. </span><span class="verse"><sup id="Titus.2.3" class="v">3</sup>Oude vrouwen eveneens, priesterlijk in haar optreden, niet kwaadsprekend, niet verslaafd aan veel <span class="highlight tooltipkeyword" data-keyword="1101" title="">wijn</span>, in het goede onderrichtende, </span><span class="verse"><sup id="Titus.2.4" class="v">4</sup>zodat zij de jonge vrouwen opwekken man en kinderen lief te hebben, </span><span class="verse"><sup id="Titus.2.5" class="v">5</sup>bezadigd, kuis, huishoudelijk, goed en aan haar man onderdanig te zijn, opdat het woord Gods niet gelasterd worde.</span></p> 
  <p class="p"><span class="indent"></span><span class="verse"><sup id="Titus.2.6" class="v">6</sup>Vermaan evenzo de jonge mannen bezadigd te zijn in alles, </span><span class="verse"><sup id="Titus.2.7" class="v">7</sup>houd (hun) in uzelf een voorbeeld voor van goede werken, zuiverheid in de leer, waardigheid, </span><span class="verse"><sup id="Titus.2.8" class="v">8</sup>een gezonde prediking, waarop niets valt aan te merken, opdat de tegenstander tot zijn beschaming niets ongunstigs van ons hebbe te zeggen.</span></p> 
  <p class="p"><span class="indent"></span><span class="verse"><sup id="Titus.2.9" class="v">9</sup>De slaven moeten hun meesters onderdanig zijn in alles, het hun naar de zin maken zonder tegenspraak, </span><span class="verse"><sup id="Titus.2.10" class="v">10</sup>of oneerlijkheid, maar alle goede trouw bewijzen, om de leer van God, onze Heiland, in alles tot sieraad te strekken.</span></p> 
  <p class="p"><span class="indent"></span><span class="verse"><sup id="Titus.2.11" class="v">11</sup>Want de <span class="highlight tooltipkeyword" data-keyword="719,1645" title="">genade</span> Gods is verschenen, heilbrengend voor alle mensen, </span><span class="verse"><sup id="Titus.2.12" class="v">12</sup>om ons op te voeden, zodat wij, de goddeloosheid en wereldse begeerten verzakende, bezadigd, <span class="highlight tooltipkeyword" data-keyword="1630,1629,1621" title="">rechtvaardig</span> en godvruchtig in deze wereld leven, </span><span class="verse"><sup id="Titus.2.13" class="v">13</sup>verwachtende de zalige hoop en de verschijning der heerlijkheid van onze grote God en Heiland, <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, </span><span class="verse"><sup id="Titus.2.14" class="v">14</sup>die Zich voor ons heeft gegeven om ons vrij te maken van alle ongerechtigheid, en voor Zich te <span class="highlight tooltipkeyword" data-keyword="1691,1694" title="">reinigen</span> een eigen volk, volijverig in goede werken.</span></p> 
  <p class="p"><span class="indent"></span><span class="verse"><sup id="Titus.2.15" class="v">15</sup>Spreek hiervan, vermaan en weerleg met alle nadruk: niemand mag u verachten.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Laatste vermaningen</h3> 
  <p class="p"><h1>3</h1><span class="verse"><sup id="Titus.3.1" class="v">1</sup>Herinner hen eraan, dat zij zich aan overheid en gezag onderwerpen, gehoorzaam, tot alle goed werk bereid zijn, </span><span class="verse"><sup id="Titus.3.2" class="v">2</sup>geen lastertaal uiten, niet twisten, vriendelijk zijn en alle zachtmoedigheid bewijzen aan alle mensen.</span></p> 
  <p class="p"><span class="indent"></span><span class="verse"><sup id="Titus.3.3" class="v">3</sup>Want vroeger waren ook wij verdwaasd, <span class="highlight tooltipkeyword" data-keyword="1711,1710" title="">ongehoorzaam</span>, dwalende, verslaafd aan velerlei begeerten en zingenot, levende in boosheid en nijd, hatelijk en elkander hatende. </span><span class="verse"><sup id="Titus.3.4" class="v">4</sup>Maar toen de goedertierenheid en mensenliefde van onze Heiland (en) God verscheen, </span><span class="verse"><sup id="Titus.3.5" class="v">5</sup>heeft Hij, niet om werken der <span class="highlight tooltipkeyword" data-keyword="1631,1629,1621" title="">gerechtigheid</span>, die wij zouden gedaan hebben, doch naar zijn ontferming ons gered door het bad der wedergeboorte en der vernieuwing door de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span>, </span><span class="verse"><sup id="Titus.3.6" class="v">6</sup>die Hij rijkelijk over ons heeft uitgestort door <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, onze Heiland, </span><span class="verse"><sup id="Titus.3.7" class="v">7</sup>opdat wij, gerechtvaardigd door zijn <span class="highlight tooltipkeyword" data-keyword="719,1645" title="">genade</span>, erfgenamen zouden worden overeenkomstig de hope des eeuwigen levens.</span></p> 
  <p class="p"><span class="indent"></span><span class="verse"><sup id="Titus.3.8" class="v">8</sup>Dit is een getrouw woord en ik wil, dat gij op dit punt een krachtig getuigenis geeft, opdat zij, die hun vertrouwen op God gebouwd hebben, ervoor zorgen vooraan te staan in goede werken. Die zijn schoon en voor de mensen nuttig; </span><span class="verse"><sup id="Titus.3.9" class="v">9</sup>maar dwaze vragen, geslachtsregisters, twist, en strijd over de wet moet gij ontwijken, want dat is nutteloos en doelloos. </span><span class="verse"><sup id="Titus.3.10" class="v">10</sup>Een mens, die scheuring maakt, moet gij, na hem een en andermaal terechtgewezen te hebben, afwijzen; </span><span class="verse"><sup id="Titus.3.11" class="v">11</sup>gij weet immers, dat zo iemand het spoor geheel bijster is, en dat hij zondigt, terwijl hij zichzelf veroordeelt.</span></p> 
  <p class="p"><span class="indent"></span><span class="verse"><sup id="Titus.3.12" class="v">12</sup>Doe uw best, zodra ik Artemas of Tychikus tot u zend, tot mij te komen te Nikopolis, want ik heb besloten daar de winter door te brengen.</span></p> 
  <p class="p"><span class="indent"></span><span class="verse"><sup id="Titus.3.13" class="v">13</sup>Help Zenas, de wetgeleerde, en Apollos met alle ijver voort, opdat hun niets ontbreke. </span><span class="verse"><sup id="Titus.3.14" class="v">14</sup>En laten ook de onzen leren vóór te gaan in goede werken, ter voorziening in hetgeen noodzakelijk is, opdat zij niet onvruchtbaar zijn.</span></p> 
  <p class="p"><span class="indent"></span><span class="verse"><sup id="Titus.3.15" class="v">15</sup>Allen, die bij mij zijn, laten u groeten. Groet hen, die ons in het geloof liefhebben. De <span class="highlight tooltipkeyword" data-keyword="719,1645" title="">genade</span> zij met u allen.</span></p> 
  <br> 
   
 </div> 
</div>