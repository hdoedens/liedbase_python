<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Zeph.1.1" class="v">1</sup><span class="highlight tooltipkeyword" data-keyword="1033" title="">Sefanja</span> was een <span class="highlight tooltipkeyword" data-keyword="1033,1030,1035,1032" title="">profeet</span>. Hij was een zoon van Kusi en een kleinzoon van Gedalja. Gedalja was een zoon van Amarja, en dat was weer een zoon van Hizkia.</span></p> 
  <p class="p"><span class="indent"></span>De Heer sprak tegen <span class="highlight tooltipkeyword" data-keyword="1033" title="">Sefanja</span> toen Josia, de zoon van Amon, koning van Juda was.</p> 
  <p class="p"><span class="indent"></span>Hier volgen de woorden van de Heer en van <span class="highlight tooltipkeyword" data-keyword="1033" title="">Sefanja</span>.<span class="verse"><sup id="Zeph.1.2" class="v">2</sup>De Heer zegt: 'Ik ga alles op aarde vernietigen! </span><span class="verse"><sup id="Zeph.1.3" class="v">3</sup>Ik zal alle mensen en dieren doden, ook de vogels en de vissen. Want de mensen zijn slecht. Daarom zal er niemand op aarde in leven blijven.</span></p> 
  <p class="p"><span class="indent"></span><span class="verse"><sup id="Zeph.1.4" class="v">4</sup>Ik zal ook de mensen in Jeruzalem en Juda straffen. Daar zal ik de <span class="highlight tooltipkeyword" data-keyword="989" title="">priesters</span> van de god <span class="highlight tooltipkeyword" data-keyword="1127" title="">Baäl</span> doden, en iedereen die hem vereert. </span><span class="verse"><sup id="Zeph.1.5" class="v">5</sup>En iedereen die op het <span class="highlight tooltipkeyword" data-keyword="1080" title="">dak</span> van zijn huis bidt tot de sterren.</span></p> 
  <p class="p"><span class="indent"></span>Er zijn ook mensen die tot mij bidden en zeggen dat ze mij dienen. Maar tegelijk dienen ze de god <span class="highlight tooltipkeyword" data-keyword="503" title="">Milkom</span>. Die mensen zal ik ook doden.<span class="verse"><sup id="Zeph.1.6" class="v">6</sup>En ook de mensen die niets meer van me willen weten, en mij niet om raad vragen. Ik zal alles en iedereen vernietigen.'</span></p> 
  <h3 class="s">De <span class="highlight tooltipkeyword" data-keyword="1037,1036,1046" title="">dag van de Heer</span> is dichtbij</h3> 
  <p class="p"><span class="indent"></span><span class="verse"><sup id="Zeph.1.7" class="v">7</sup>Wees stil, volk van Juda! Want de Heer komt. De dag dat hij komt, is dichtbij! Dan zal hij een feestmaal geven voor zijn gasten, maar jullie zullen daar niet bij zijn.</span></p> 
  <p class="p"><span class="indent"></span><span class="verse"><sup id="Zeph.1.8" class="v">8</sup>De Heer zegt: 'Op die dag zal ik de zonen van de koning en alle hoge ambtenaren straffen. En ook iedereen die de gewoontes van andere volken overneemt, </span><span class="verse"><sup id="Zeph.1.9" class="v">9</sup>en iedereen die rekening houdt met andere <span class="highlight tooltipkeyword" data-keyword="521" title="">goden</span>. Ik straf ook iedereen die steelt en moordt voor de koning. Ik straf hen allemaal op de dag dat ik kom.'</span></p> 
  <h3 class="s">Iedereen is bang voor de Heer</h3> 
  <p class="p"><span class="indent"></span><span class="verse"><sup id="Zeph.1.10" class="v">10</sup>De Heer zegt: 'Je zult mensen horen schreeuwen in de Vispoort. Je zult mensen horen huilen in de nieuwe wijken. Ook buiten Jeruzalem zal iedereen wanhopig zijn. </span><span class="verse"><sup id="Zeph.1.11" class="v">11</sup>Huil maar, als je in de Vijzelbuurt woont! Er zal niets meer te koop zijn, en er zal geen geld meer zijn om mee te betalen.</span></p> 
  <p class="p"><span class="indent"></span><span class="verse"><sup id="Zeph.1.12" class="v">12</sup>Ik kijk overal in Jeruzalem rond. Ik straf alle mensen die alleen maar leven voor hun eigen plezier. Ze denken zeker dat ik hen met rust zal laten, </span><span class="verse"><sup id="Zeph.1.13" class="v">13</sup>maar ze raken alles kwijt. Hun <span class="highlight tooltipkeyword" data-keyword="1173,1087" title="">huizen</span> worden verwoest. Als ze een nieuw <span class="highlight tooltipkeyword" data-keyword="1087,1173" title="">huis</span> bouwen, zullen ze er niet in wonen. Als ze een wijngaard planten, krijgen ze de <span class="highlight tooltipkeyword" data-keyword="1101" title="">wijn</span> niet te drinken.'</span></p> 
  <h3 class="s">De <span class="highlight tooltipkeyword" data-keyword="1037,1036,1046" title="">dag van de Heer</span> is verschrikkelijk</h3> 
  <p class="p"><span class="indent"></span><span class="verse"><sup id="Zeph.1.14" class="v">14</sup>Het duurt niet lang meer tot de Heer komt. Dat zal een verschrikkelijke dag zijn. Nog maar even en het is zover. Je zult het wel horen! Ook de dapperste mensen zullen dan schreeuwen van angst.</span></p> 
  <p class="p"><span class="indent"></span><span class="verse"><sup id="Zeph.1.15" class="v">15</sup>De woede van de Heer is groot. De dag dat hij komt, zal een dag zijn van angst en ellende. Het zal een dag zijn van storm en verwoesting, een donkere dag zonder licht, een dag van zwarte wolken. </span><span class="verse"><sup id="Zeph.1.16" class="v">16</sup>Dan waarschuwt het alarm voor gevaar: het is <span class="highlight tooltipkeyword" data-keyword="8" title="">oorlog</span>! Sterke steden worden verwoest, de torens op de muren storten in.</span></p> 
  <p class="p"><span class="indent"></span><span class="verse"><sup id="Zeph.1.17" class="v">17</sup>Dan zullen de mensen bang zijn voor de Heer. Want ze hebben dingen gedaan die de Heer verboden heeft. Ze zullen rondlopen zonder doel, alsof ze <span class="highlight tooltipkeyword" data-keyword="104" title="">blind</span> zijn. Ze gaan dood, hun bloed stroomt over de straat. Hun lichaam ligt te verrotten. </span><span class="verse"><sup id="Zeph.1.18" class="v">18</sup>Ze hebben niets aan hun geld, dat kan hen niet redden als de Heer woedend is. Want dan zal het hele land in brand staan, en iedereen sterft een vreselijke dood.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De mensen in Juda worden gewaarschuwd</h3> 
  <p class="p"><h1>2</h1><span class="verse"><sup id="Zeph.2.1" class="v">1</sup>Volk van Juda, wat zijn jullie slecht! Denk toch na en begrijp hoe erg het is. </span><span class="verse"><sup id="Zeph.2.2" class="v">2</sup>Doe dat voordat de Heer zijn plannen uitvoert. Want de tijd gaat snel. Doe het voordat de Heer jullie zijn woede laat voelen. Voordat hij jullie straft, voordat de <span class="highlight tooltipkeyword" data-keyword="1037,1036,1046" title="">dag van de Heer</span> begint.</span></p> 
  <p class="p"><span class="indent"></span><span class="verse"><sup id="Zeph.2.3" class="v">3</sup>Maar sommigen van jullie zijn trouw aan de Heer en leven volgens zijn wetten. Zij moeten zich alleen op hem richten, en goed en eenvoudig proberen te leven. Misschien zullen ze dan veilig zijn op de <span class="highlight tooltipkeyword" data-keyword="1037,1036,1046" title="">dag van de Heer</span>.</span></p> 
  <h2 class="ms">De Heer straft alle vijanden</h2> 
  <h3 class="s">De <span class="highlight tooltipkeyword" data-keyword="1764" title="">Filistijnen</span> worden gestraft</h3> 
  <p class="p"><span class="indent"></span><span class="verse"><sup id="Zeph.2.4" class="v">4</sup>In de stad Gaza zal niemand meer wonen. Askelon wordt een kale vlakte. Uit Asdod wordt iedereen weggejaagd op het heetst van de dag. En de stad Ekron zal verdwijnen. </span><span class="verse"><sup id="Zeph.2.5" class="v">5</sup>Luister, <span class="highlight tooltipkeyword" data-keyword="1764" title="">Filistijnen</span>! Jullie zijn uit Kreta gekomen, jullie wonen nu in Kanaän, in de buurt van de zee. Maar het zal slecht met jullie aflopen. De Heer zal zorgen dat daar niemand van jullie meer blijft wonen.</span></p> 
  <p class="p"><span class="indent"></span><span class="verse"><sup id="Zeph.2.6" class="v">6-7</sup>In het land van de <span class="highlight tooltipkeyword" data-keyword="1764" title="">Filistijnen</span> groeit dan alleen nog maar gras. Hun land is dan voor de mensen uit Juda die nog in leven zijn. Die laten er hun dieren eten, en er staan schuren voor de <span class="highlight tooltipkeyword" data-keyword="1269,1227" title="">schapen</span> en de <span class="highlight tooltipkeyword" data-keyword="1269,1308" title="">geiten</span>. En zelf zullen ze 's avonds gaan slapen in de <span class="highlight tooltipkeyword" data-keyword="1173" title="">huizen</span> van Askelon. Want de Heer zal medelijden hebben met de mensen uit Juda. En hij zal zorgen dat er een nieuwe tijd voor hen komt.</span></p> 
  <h3 class="s">De Moabieten en de Ammonieten worden gestraft</h3> 
  <p class="p"><span class="indent"></span><span class="verse"><sup id="Zeph.2.8" class="v">8-9</sup>De machtige Heer, de God van Israël, zegt: 'Ik heb gehoord hoe de Moabieten lachen om mijn volk. En hoe de Ammonieten mijn volk beledigen. Ze zeggen dat het land Juda niets voorstelt. Daarom zal er met het land van die volken hetzelfde gebeuren als met de steden Sodom en Gomorra: hun land wordt voor altijd een kale vlakte waar niets meer wil groeien. De mensen uit Juda die nog in leven zijn, zullen alles uit de <span class="highlight tooltipkeyword" data-keyword="1173" title="">huizen</span> van de Moabieten en de Ammonieten stelen. En ze zullen hun land in bezit nemen.'</span></p> 
  <p class="p"><span class="indent"></span><span class="verse"><sup id="Zeph.2.10" class="v">10</sup>Zo zal de machtige Heer die volken straffen. Want ze vinden zichzelf geweldig, en ze lachen om het volk van de Heer. </span><span class="verse"><sup id="Zeph.2.11" class="v">11</sup>Maar ze zullen bang worden voor de Heer. Want hij zal de <span class="highlight tooltipkeyword" data-keyword="521" title="">goden</span> van de hele wereld vernietigen. Dan zullen alle mensen hem gaan dienen, overal op aarde.</span></p> 
  <h3 class="s">De Nubiërs en de Assyriërs worden gestraft</h3> 
  <p class="p"><span class="indent"></span><span class="verse"><sup id="Zeph.2.12" class="v">12</sup>De Heer zal naar het zuiden gaan. Hij zal zorgen dat het volk van Nubië sterft in een <span class="highlight tooltipkeyword" data-keyword="8" title="">oorlog</span>.</span></p> 
  <p class="p"><span class="indent"></span><span class="verse"><sup id="Zeph.2.13" class="v">13</sup>De Heer zal ook naar het noorden gaan. Hij zal Assyrië straffen, hij zal dat land verwoesten. Er zal niemand meer wonen in Nineve. Die stad wordt een plaats waar niets meer wil groeien. </span><span class="verse"><sup id="Zeph.2.14" class="v">14</sup>Er komen alleen maar wilde dieren. Die vinden er een plek om te rusten. Uilen en kraaien slapen er tussen het puin. De wind blaast door de gaten in de muren. De deuren zijn kapot, de stukken hout liggen op de grond.</span></p> 
  <p class="p"><span class="indent"></span><span class="verse"><sup id="Zeph.2.15" class="v">15</sup>Dat blijft er over van die stad, die nu nog vrolijk is. Nu denken de mensen nog dat ze daar veilig zijn. Ze zeggen: 'Er is maar één Nineve!' Maar ach, die stad wordt een verlaten vlakte. Wilde dieren vinden er een plek om te rusten. Iedereen die er komt, slaat van schrik zijn hand voor zijn mond.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De toekomst van Jeruzalem</h2> 
  <h3 class="s">Jeruzalem verzet zich tegen God</h3> 
  <p class="p"><h1>3</h1><span class="verse"><sup id="Zeph.3.1" class="v">1</sup>Het gaat niet goed met Jeruzalem! Er is veel geweld in de stad. De mensen zijn er slecht, en ze verzetten zich tegen God. </span><span class="verse"><sup id="Zeph.3.2" class="v">2</sup>Ze willen niet luisteren, ze willen niet horen hoe het beter kan. Ze vertrouwen niet op de Heer en vragen hem niet om hulp.</span></p> 
  <p class="p"><span class="indent"></span><span class="verse"><sup id="Zeph.3.3" class="v">3</sup>De bestuurders van de stad zijn net brullende leeuwen. De rechters zijn net hongerige wolven. Die vangen 's avonds iets, en 's ochtends is er geen stukje vlees meer over. </span><span class="verse"><sup id="Zeph.3.4" class="v">4</sup>De <span class="highlight tooltipkeyword" data-keyword="1031" title="">profeten</span> zijn opscheppers en bedriegers. De <span class="highlight tooltipkeyword" data-keyword="989" title="">priesters</span> hebben geen respect voor de tempel en trekken zich niets aan van Gods wetten.</span></p> 
  <p class="p"><span class="indent"></span><span class="verse"><sup id="Zeph.3.5" class="v">5</sup>Toch woont de Heer nog in de stad. Hij is <span class="highlight tooltipkeyword" data-keyword="1630,1629,1621" title="">rechtvaardig</span>, hij doet geen <span class="highlight tooltipkeyword" data-keyword="1711,1710" title="">onrecht</span>. Elke dag spreekt hij recht, elke ochtend weer. Maar dat maakt geen indruk op slechte mensen.</span></p> 
  <p class="p"><span class="indent"></span><span class="verse"><sup id="Zeph.3.6" class="v">6</sup>De Heer zegt tegen Jeruzalem: 'Ik heb hele volken vernietigd. De muren van hun steden heb ik verwoest, in de straten ligt alleen nog maar puin. Er komt niemand meer. De steden zijn verdwenen, en ook de mensen die er woonden. </span><span class="verse"><sup id="Zeph.3.7" class="v">7</sup>Ik dacht dat jullie in Jeruzalem daar iets van zouden leren. En dat jullie eerbied voor mij zouden krijgen. Dan zou ik jullie niet gaan straffen en jullie <span class="highlight tooltipkeyword" data-keyword="1173" title="">huizen</span> niet gaan verwoesten. Maar jullie hebben alles juist nog erger gemaakt.'</span></p> 
  <h3 class="s">De Heer gaat zijn besluit uitvoeren</h3> 
  <p class="p"><span class="indent"></span><span class="verse"><sup id="Zeph.3.8" class="v">8</sup>De Heer zegt: 'Wacht maar! Wacht op de dag dat ik mijn besluit ga uitvoeren. Ik ga alle volken bij elkaar halen. Ik ga de hele wereld mijn woede laten voelen. De hele aarde zal in brand staan.</span></p> 
  <p class="p"><span class="indent"></span><span class="verse"><sup id="Zeph.3.9" class="v">9</sup>Daarna zal ik alle volken een nieuwe taal geven. Een zuivere taal, waarmee ze mij als God zullen vereren. Allemaal samen zullen ze mij dienen. </span><span class="verse"><sup id="Zeph.3.10" class="v">10</sup>Ook in verre landen leven mensen die mij vereren. Ik heb hen daar zelf heen gestuurd. Maar ze zullen terugkeren naar Jeruzalem, en mij daar weer offers brengen.</span></p> 
  <p class="p"><span class="indent"></span><span class="verse"><sup id="Zeph.3.11" class="v">11</sup>Jeruzalem, jij bent tegen mij in opstand gekomen. Dat is verschrikkelijk. Maar alles zal anders worden. Er zullen geen trotse mensen meer zijn op de berg waar mijn tempel staat. Niemand denkt meer dat hij zonder mij kan. </span><span class="verse"><sup id="Zeph.3.12" class="v">12</sup>Er zullen alleen nog maar arme en eenvoudige mensen zijn. Zij zullen veilig zijn bij mij. Daar zal ik voor zorgen.</span></p> 
  <p class="p"><span class="indent"></span><span class="verse"><sup id="Zeph.3.13" class="v">13</sup>De Israëlieten die er nog zijn, zullen geen misdaden meer plegen. Ze zullen niet meer liegen en bedriegen. Ze zullen rustig leven op de plek waar ze wonen. Ze hoeven voor niemand meer bang te zijn.'</span></p> 
  <h3 class="s">Er komt weer vreugde in Jeruzalem</h3> 
  <p class="p"><span class="indent"></span><span class="verse"><sup id="Zeph.3.14" class="v">14</sup>Juich van vreugde, inwoners van Sion! Laat horen dat jullie blij zijn, mensen van Jeruzalem! Heel Israël moet juichen! </span><span class="verse"><sup id="Zeph.3.15" class="v">15</sup>De Heer zal jullie niet langer straffen. Hij jaagt jullie vijanden weg. Jullie hoeven nergens meer bang voor te zijn. De Heer is de koning van Israël, hij is bij jullie.</span></p> 
  <p class="p"><span class="indent"></span><span class="verse"><sup id="Zeph.3.16" class="v">16</sup>Iedereen zal tegen jullie zeggen dat je niet bang hoeft te zijn en geen angst hoeft te voelen. </span><span class="verse"><sup id="Zeph.3.17" class="v">17</sup>De Heer, jullie God, zal bij jullie zijn. Hij is machtig, hij zal jullie bevrijden. Hij houdt van jullie en zal jullie <span class="highlight tooltipkeyword" data-keyword="1712" title="">vergeven</span>. Hij zal blij zijn over jullie, en juichen van vreugde.</span></p> 
  <h3 class="s">Het volk mag terugkeren</h3> 
  <p class="p"><span class="indent"></span><span class="verse"><sup id="Zeph.3.18" class="v">18-19</sup>De Heer zegt tegen zijn volk: 'Sommigen van jullie hebben veel verdriet. Want zij leven ver weg, en ze kunnen niet naar de tempel komen om feest te vieren. Dat is verschrikkelijk voor Jeruzalem.</span></p> 
  <p class="p"><span class="indent"></span>Maar ik zal die mensen terugbrengen! En ik zal de volken straffen die hen gevangen houden. Ik zal iedereen terughalen, ook de allerzwaksten van hen. Nu heeft niemand respect voor hen. Maar dan zal de hele wereld weten wie ze zijn.</p> 
  <p class="p"><span class="indent"></span><span class="verse"><sup id="Zeph.3.20" class="v">20</sup>In die tijd breng ik hen allemaal hierheen terug. Alle volken op aarde zullen dat weten. En jullie zullen zien dat het weer goed met jullie gaat. Daar zal ik voor zorgen.' Dat is wat de Heer gezegd heeft.</span></p> 
  <br> 
   
 </div> 
</div>