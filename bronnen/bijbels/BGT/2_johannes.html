<div class="bibletext"> 
 <div id="scroller"> 
  <h2 class="ms">Begin van de brief</h2> 
  <p class="p"><h1>1</h1><span class="verse"><sup id="2John.1.1" class="v">1</sup>Dit is een brief van de kerkleider, aan de gelovigen die door God zijn uitgekozen.</span></p> 
  <p class="p"><span class="indent"></span>Ik houd veel van jullie. En niet alleen ik, maar ook alle andere christenen die de waarheid kennen.<span class="verse"><sup id="2John.1.2" class="v">2</sup>Wij houden van jullie, omdat de waarheid in ons is, en voor altijd bij ons zal blijven.</span></p> 
  <p class="p"><span class="indent"></span><span class="verse"><sup id="2John.1.3" class="v">3</sup>God, onze Vader, en zijn Zoon Jezus <span class="highlight tooltipkeyword" data-keyword="101" title="">Christus</span> zullen goed voor ons zijn. Ze zullen ons helpen en ons vrede geven. Dat zal gebeuren door de waarheid en de <span class="highlight tooltipkeyword" data-keyword="1056,1054" title="">liefde</span> van God.</span></p> 
  <h2 class="ms">Pas op voor bedriegers</h2> 
  <h3 class="s">Heb elkaar lief</h3> 
  <p class="p"><span class="indent"></span><span class="verse"><sup id="2John.1.4" class="v">4</sup>Ik was heel blij toen ik ontdekte dat sommigen van jullie volgens Gods waarheid leven. Want zo doen zij wat God, onze Vader, wil.</span></p> 
  <p class="p"><span class="indent"></span><span class="verse"><sup id="2John.1.5" class="v">5</sup>Nu wil ik jullie iets vragen. Ik vraag jullie om elkaar lief te hebben. Daarmee geef ik jullie geen nieuwe regel, maar een regel die we al kennen sinds we christen zijn.</span></p> 
  <p class="p"><span class="indent"></span><span class="verse"><sup id="2John.1.6" class="v">6</sup>Elkaar <span class="highlight tooltipkeyword" data-keyword="1056" title="">liefhebben</span> betekent dat we leven volgens de regels van God. Want Gods belangrijkste regel is, dat we leven in liefde. Die regel kennen we al sinds we christenen zijn.</span></p> 
  <h3 class="s">Er zijn veel bedriegers in de wereld</h3> 
  <p class="p"><span class="indent"></span><span class="verse"><sup id="2John.1.7" class="v">7</sup>Er zijn veel bedriegers in de wereld. Zij geloven niet dat Jezus <span class="highlight tooltipkeyword" data-keyword="101" title="">Christus</span> als mens op aarde gekomen is. Maar zulke mensen horen bij de grote bedrieger, de vijand van Christus.</span></p> 
  <p class="p"><span class="indent"></span><span class="verse"><sup id="2John.1.8" class="v">8</sup>We hebben ons uiterste best gedaan om het eeuwige leven te krijgen dat God aan de mensen wil geven. Zorg er nu dus voor dat jullie het eeuwige leven niet verliezen! Maar zorg er juist voor dat jullie van God de hele beloning krijgen.</span></p> 
  <p class="p"><span class="indent"></span><span class="verse"><sup id="2John.1.9" class="v">9</sup>We moeten blijven vasthouden aan de boodschap van Christus. Wie iets aan die boodschap verandert, hoort niet langer bij God. Maar wie eraan blijft vasthouden, die hoort bij de Vader en bij de Zoon.</span></p> 
  <h3 class="s">Ontvang bedriegers niet in je huis</h3> 
  <p class="p"><span class="indent"></span><span class="verse"><sup id="2John.1.10" class="v">10</sup>Stel dat er iemand bij jullie komt die een andere boodschap heeft dan wij. Ontvang hem dan niet in je huis. Je mag hem zelfs niet hartelijk begroeten. </span><span class="verse"><sup id="2John.1.11" class="v">11</sup>Want als je dat wel doet, word je zelf ook schuldig aan zijn slechte daden.</span></p> 
  <h2 class="ms">Slot van de brief</h2> 
  <p class="p"><span class="indent"></span><span class="verse"><sup id="2John.1.12" class="v">12</sup>Er zijn nog veel meer dingen die ik tegen jullie wil zeggen. Maar ik doe dat liever niet in een brief. Ik hoop dat ik naar jullie toe kan komen om jullie persoonlijk te spreken. Dan zal onze vreugde volmaakt zijn.</span></p> 
  <p class="p"><span class="indent"></span><span class="verse"><sup id="2John.1.13" class="v">13</sup>Jullie krijgen de groeten van de gelovigen die bij mij zijn, en die door God zijn uitgekozen.</span></p> 
  <br> 
   
 </div> 
</div>