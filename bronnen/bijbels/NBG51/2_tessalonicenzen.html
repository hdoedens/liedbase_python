<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="2Thess.1.1" class="v">1</sup><span class="highlight tooltipkeyword" data-keyword="1794" title="">Paulus</span>, Silvanus en Timoteüs aan de <span class="highlight tooltipkeyword" data-keyword="626" title="">gemeente</span> der Tessalonicenzen in God, onze Vader, en de Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>: </span><span class="verse"><sup id="2Thess.1.2" class="v">2</sup><span class="highlight tooltipkeyword" data-keyword="719,1645" title="">genade</span> zij u en vrede van God, de Vader, en van de Here <span class="highlight tooltipkeyword" data-keyword="1672" title="">Jezus</span> Christus.</span></p> 
  <h3 class="s">Dankzegging en gebed</h3> 
  <p class="p"><span class="indent"></span><span class="verse"><sup id="2Thess.1.3" class="v">3</sup>Wij behoren God te allen tijde om u te danken, broeders, zoals gepast is, omdat uw geloof zeer toeneemt en uw aller <span class="highlight tooltipkeyword" data-keyword="1054,1056" title="">liefde</span> jegens elkander sterker wordt, </span><span class="verse"><sup id="2Thess.1.4" class="v">4</sup>zodat wij zelf over u roemen bij de gemeenten Gods, vanwege uw volharding en uw geloof onder al uw vervolgingen en de verdrukkingen, die gij doorstaat: </span><span class="verse"><sup id="2Thess.1.5" class="v">5</sup>een bewijs van het rechtvaardige oordeel Gods, dat gij het Koninkrijk Gods waardig geacht zijt, voor hetwelk gij ook lijdt, </span><span class="verse"><sup id="2Thess.1.6" class="v">6</sup>indien het inderdaad recht is bij God, aan uw verdrukkers verdrukking te vergelden, </span><span class="verse"><sup id="2Thess.1.7" class="v">7</sup>en aan u, die verdrukt wordt, verkwikking tezamen met ons, bij de openbaring van de Here <span class="highlight tooltipkeyword" data-keyword="1672" title="">Jezus</span> van de hemel met de engelen zijner kracht, </span><span class="verse"><sup id="2Thess.1.8" class="v">8</sup>in vlammend vuur, als Hij straf oefent over hen, die God niet kennen en het evangelie van onze Here <span class="highlight tooltipkeyword" data-keyword="1672" title="">Jezus</span> niet gehoorzamen. </span><span class="verse"><sup id="2Thess.1.9" class="v">9</sup>Dezen zullen boeten met een eeuwig verderf, ver van het aangezicht des Heren en van de heerlijkheid zijner sterkte, </span><span class="verse"><sup id="2Thess.1.10" class="v">10</sup>wanneer Hij komt, om op die dag verheerlijkt te worden in zijn <span class="highlight tooltipkeyword" data-keyword="1038" title="">heiligen</span> en met verbazing aanschouwd te worden in allen, die tot geloof gekomen zijn; want ons getuigenis heeft geloof gevonden bij u.</span></p> 
  <p class="p"><span class="indent"></span><span class="verse"><sup id="2Thess.1.11" class="v">11</sup>Hiertoe bidden wij ook te allen tijde voor u, dat onze God u de roeping waardig achte en met kracht alle welgevallen in het goede en het werk des geloofs volmake, </span><span class="verse"><sup id="2Thess.1.12" class="v">12</sup>opdat de naam van onze Here <span class="highlight tooltipkeyword" data-keyword="1672" title="">Jezus</span> in u verheerlijkt worde, en gij in Hem, naar de <span class="highlight tooltipkeyword" data-keyword="719,1645" title="">genade</span> van onze God en van de Here <span class="highlight tooltipkeyword" data-keyword="1672" title="">Jezus</span> Christus.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De wederkomst des Heren</h3> 
  <p class="p"><h1>2</h1><span class="verse"><sup id="2Thess.2.1" class="v">1</sup>Maar wij verzoeken u, broeders, met betrekking tot de komst van [onze] Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> en onze vereniging met Hem, </span><span class="verse"><sup id="2Thess.2.2" class="v">2</sup>dat gij niet spoedig uw bezinning verliest of in onrust verkeert, hetzij door een geestesuiting, hetzij door een prediking, hetzij door een brief, die van ons afkomstig zou zijn, alsof de dag des Heren (reeds) aanbrak. </span><span class="verse"><sup id="2Thess.2.3" class="v">3</sup>Laat niemand u misleiden, op welke wijze ook, want eerst moet de afval komen en de mens der <span class="highlight tooltipkeyword" data-keyword="1711,1710" title="">wetteloosheid</span> zich openbaren, de zoon des verderfs, </span><span class="verse"><sup id="2Thess.2.4" class="v">4</sup>de tegenstander, die zich verheft tegen al wat God of voorwerp van verering heet, zodat hij zich in de tempel Gods zet, om aan zich te laten zien, dat hij een god is.</span></p> 
  <p class="p"><span class="indent"></span><span class="verse"><sup id="2Thess.2.5" class="v">5</sup>Herinnert gij u niet, dat ik, toen ik nog bij u was, u dit meermalen gezegd heb? </span><span class="verse"><sup id="2Thess.2.6" class="v">6</sup>En gij weet thans wel, wat hem weerhoudt, totdat hij zich openbaart op zijn tijd. </span><span class="verse"><sup id="2Thess.2.7" class="v">7</sup>Want het geheimenis der <span class="highlight tooltipkeyword" data-keyword="1711,1710" title="">wetteloosheid</span> is reeds in werking; (wacht) slechts totdat hij, die op het ogenblik nog weerhoudt, verwijderd is. </span><span class="verse"><sup id="2Thess.2.8" class="v">8</sup>Dan zal de wetteloze zich openbaren; hem zal de Here [<span class="highlight tooltipkeyword" data-keyword="1672" title="">Jezus</span>] doden door de adem zijns monds en machteloos maken door zijn verschijning, als Hij komt. </span><span class="verse"><sup id="2Thess.2.9" class="v">9</sup>Daarentegen is diens komst naar de werking des satans met allerlei krachten, tekenen en bedrieglijke wonderen, </span><span class="verse"><sup id="2Thess.2.10" class="v">10</sup>en met allerlei verlokkende ongerechtigheid, voor hen, die verloren gaan, omdat zij de <span class="highlight tooltipkeyword" data-keyword="1054,1056" title="">liefde</span> tot de waarheid niet aanvaard hebben, waardoor zij hadden kunnen behouden worden. </span><span class="verse"><sup id="2Thess.2.11" class="v">11</sup>En daarom zendt God hun een dwaling, die bewerkt, dat zij de leugen geloven, </span><span class="verse"><sup id="2Thess.2.12" class="v">12</sup>opdat allen worden geoordeeld, die de waarheid niet geloofd hebben, doch een welgevallen hebben gehad in de ongerechtigheid.</span></p> 
  <p class="p"><span class="indent"></span><span class="verse"><sup id="2Thess.2.13" class="v">13</sup>Maar wij behoren God te allen tijde om u te danken, door de Here geliefde broeders, dat God u als eerstelingen Zich verkoren heeft tot behoudenis, in heiliging door de Geest en geloof in de waarheid. </span><span class="verse"><sup id="2Thess.2.14" class="v">14</sup>Daartoe heeft Hij u ook door ons evangelie geroepen tot het verkrijgen van de heerlijkheid van onze Here <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="2Thess.2.15" class="v">15</sup>Zo dan, broeders, staat vast en houdt u aan de overleveringen, die u door ons, hetzij mondeling, hetzij schriftelijk, geleerd zijn.</span></p> 
  <p class="p"><span class="indent"></span><span class="verse"><sup id="2Thess.2.16" class="v">16</sup>En Hij, onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, en God, onze Vader, die ons heeft liefgehad en ons eeuwige troost en goede hoop door zijn <span class="highlight tooltipkeyword" data-keyword="719,1645" title="">genade</span> verleend heeft, </span><span class="verse"><sup id="2Thess.2.17" class="v">17</sup>trooste uw <span class="highlight tooltipkeyword" data-keyword="631" title="">harten</span>, en make ze sterk in alle goed werk en woord.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Bidden en werken - Groet</h3> 
  <p class="p"><h1>3</h1><span class="verse"><sup id="2Thess.3.1" class="v">1</sup>Voorts, broeders, bidt voor ons, dat het woord des Heren snelle voortgang hebbe en verheerlijkt worde, evenals bij u, </span><span class="verse"><sup id="2Thess.3.2" class="v">2</sup>en dat wij bewaard blijven voor de wargeesten en slechte mensen; want trouw vindt men niet bij allen.</span></p> 
  <p class="p"><span class="indent"></span><span class="verse"><sup id="2Thess.3.3" class="v">3</sup>Maar wèl getrouw is de Here, die u sterken zal en u bewaren voor de boze. </span><span class="verse"><sup id="2Thess.3.4" class="v">4</sup>En wij vertrouwen in de Here van u, dat gij, hetgeen wij (u) bevelen, [niet alleen] doet, maar ook zult doen.</span></p> 
  <p class="p"><span class="indent"></span><span class="verse"><sup id="2Thess.3.5" class="v">5</sup>De Here neige uw <span class="highlight tooltipkeyword" data-keyword="631" title="">harten</span> tot de <span class="highlight tooltipkeyword" data-keyword="1054,1056" title="">liefde</span> Gods en tot de volharding van Christus. </span><span class="verse"><sup id="2Thess.3.6" class="v">6</sup>Maar wij bevelen u, broeders, in de naam van de Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, dat gij u onttrekt aan elke broeder, die zich ongeregeld gedraagt, in strijd met de overlevering, die gij van ons ontvangen hebt. </span><span class="verse"><sup id="2Thess.3.7" class="v">7</sup>Gij weet immers zelf, hoe ons voorbeeld behoort gevolgd te worden, daar wij bij u niet van de regel afgeweken zijn, </span><span class="verse"><sup id="2Thess.3.8" class="v">8</sup>noch gegeven brood bij iemand hebben gegeten; maar met moeite en inspanning werkten wij dag en nacht, om niemand van u lastig te vallen; </span><span class="verse"><sup id="2Thess.3.9" class="v">9</sup>niet, dat wij er geen bevoegdheid toe hebben, maar om ons u tot een voorbeeld ter navolging te stellen. </span><span class="verse"><sup id="2Thess.3.10" class="v">10</sup>Want ook toen wij bij u waren, bevalen wij u dit: Wil iemand niet werken, dan zal hij ook niet eten. </span><span class="verse"><sup id="2Thess.3.11" class="v">11</sup>Wij horen namelijk, dat sommigen onder u zich ongeregeld gedragen, door geen werk te verrichten, maar bezig te zijn met wat geen werk is; </span><span class="verse"><sup id="2Thess.3.12" class="v">12</sup>zulke mensen bevelen wij en wij vermanen hen in de Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, dat zij rustig bij hun werk blijven en hun eigen brood eten.</span></p> 
  <p class="p"><span class="indent"></span><span class="verse"><sup id="2Thess.3.13" class="v">13</sup>En gij, broeders, wordt niet moede te doen wat goed is. </span><span class="verse"><sup id="2Thess.3.14" class="v">14</sup>Als iemand niet luistert naar wat wij door onze brief zeggen, tekent hem en gaat niet met hem om, opdat hij beschaamd worde; </span><span class="verse"><sup id="2Thess.3.15" class="v">15</sup>houdt hem echter niet voor een vijand, maar wijst hem terecht als een broeder.</span></p> 
  <p class="p"><span class="indent"></span><span class="verse"><sup id="2Thess.3.16" class="v">16</sup>En Hij, de Here des vredes, geve u de vrede, voortdurend, in elk opzicht. De Here zij met u allen.</span></p> 
  <p class="p"><span class="indent"></span><span class="verse"><sup id="2Thess.3.17" class="v">17</sup>Een eigenhandige groet van mij, Paulus. Dit is een waarmerk in elke brief: zó schrijf ik. </span><span class="verse"><sup id="2Thess.3.18" class="v">18</sup>De <span class="highlight tooltipkeyword" data-keyword="719,1645" title="">genade</span> van onze Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zij met u allen.</span></p> 
  <br> 
   
 </div> 
</div>