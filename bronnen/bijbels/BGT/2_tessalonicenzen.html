<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Paulus groet de christenen in Tessalonica</h3> 
  <p class="p"><h1>1</h1><span class="verse"><sup id="2Thess.1.1" class="v">1</sup>Dit is een brief van Paulus, Silvanus en Timoteüs, aan de christenen in de stad Tessalonica.</span></p> 
  <p class="p"><span class="indent"></span>Jullie horen bij God, onze Vader, en bij de Heer <span class="highlight tooltipkeyword" data-keyword="1672" title="">Jezus</span> Christus.<span class="verse"><sup id="2Thess.1.2" class="v">2</sup>Ik wens jullie toe dat God, onze Vader, en de Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> goed voor jullie zijn en jullie vrede geven.</span></p> 
  <h3 class="s"><span class="highlight tooltipkeyword" data-keyword="1794" title="">Paulus</span> dankt God</h3> 
  <p class="p"><span class="indent"></span><span class="verse"><sup id="2Thess.1.3" class="v">3</sup>Vrienden, ik dank God altijd voor jullie. Ik kan niet anders, want er is een goede reden voor. Jullie geloof wordt namelijk steeds sterker, en jullie gaan steeds meer van elkaar houden.</span></p> 
  <p class="p"><span class="indent"></span><span class="verse"><sup id="2Thess.1.4" class="v">4</sup>Ik spreek in alle kerken vol trots over jullie. Want jullie houden het vol om te blijven geloven, ook al worden jullie vervolgd en zijn jullie in moeilijkheden.</span></p> 
  <h2 class="ms">Houd vol tot de Heer komt</h2> 
  <h3 class="s">De Heer komt om recht te spreken</h3> 
  <p class="p"><span class="indent"></span><span class="verse"><sup id="2Thess.1.5" class="v">5</sup>God heeft besloten dat jullie het waard zijn om bij zijn nieuwe wereld te horen. En jullie laten zien dat dat een juist besluit is. Want jullie houden vol, ook nu jullie moeten lijden voor zijn nieuwe wereld.</span></p> 
  <p class="p"><span class="indent"></span><span class="verse"><sup id="2Thess.1.6" class="v">6</sup>God straft en beloont mensen op een eerlijke manier. Hij zal jullie onderdrukkers straffen. </span><span class="verse"><sup id="2Thess.1.7" class="v">7</sup>En hij zal jullie, die nu onderdrukt worden, samen met mij bevrijden uit alle moeilijkheden.</span></p> 
  <p class="p"><span class="indent"></span>Dat zal gebeuren op de dag dat de Heer <span class="highlight tooltipkeyword" data-keyword="1672" title="">Jezus</span> terugkomt uit de hemel. Hij komt met zijn leger van engelen,<span class="verse"><sup id="2Thess.1.8" class="v">8</sup>en met een groot vuur. Dan zal hij de mensen straffen die God niet kennen en het goede nieuws over onze Heer <span class="highlight tooltipkeyword" data-keyword="1672" title="">Jezus</span> niet willen geloven. </span><span class="verse"><sup id="2Thess.1.9" class="v">9</sup>Die mensen worden gestraft met eeuwige pijn, ver weg van de Heer en zijn grote macht.</span></p> 
  <p class="p"><span class="indent"></span><span class="verse"><sup id="2Thess.1.10" class="v">10</sup>Op die dag komt de Heer om geëerd en bewonderd te worden door de mensen die bij hem horen. Dat zijn alle mensen die zijn gaan geloven. Daar horen jullie ook bij, want jullie geloven wat ik aan jullie verteld heb.</span></p> 
  <p class="p"><span class="indent"></span><span class="verse"><sup id="2Thess.1.11" class="v">11</sup>Ik bid steeds weer dat jullie blijven vasthouden aan je geloof. Onze God heeft jullie uitgekozen. Ik bid dat jullie zullen leven op een manier die daarbij past. Ik vraag God om jullie sterk te maken met zijn kracht. Want dan zullen jullie alleen nog maar goede dingen willen doen, die passen bij het geloof. </span><span class="verse"><sup id="2Thess.1.12" class="v">12</sup>Dan zullen jullie onze Heer <span class="highlight tooltipkeyword" data-keyword="1672" title="">Jezus</span> eren als hij komt, en hij zal jullie eren. Zo goed is <span class="highlight tooltipkeyword" data-keyword="1672" title="">Jezus</span> Christus, die onze Heer en God is, voor ons.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De Heer is nog niet gekomen</h3> 
  <p class="p"><h1>2</h1><span class="verse"><sup id="2Thess.2.1" class="v">1-2</sup>Vrienden, luister goed. Op een dag komt onze Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> terug, en wij zullen dan voor altijd bij hem zijn. Maar let op: sommige mensen zeggen dat het nu al zover is! Als je zoiets hoort, raak dan niet meteen in de war. Raak niet in paniek. Want het is niet waar! Ook al zeggen mensen dat het een boodschap van God zelf is, of de uitleg van een leraar, of dat het in een brief van mij staat.</span></p> 
  <h3 class="s">Eerst komt de allerslechtste mens</h3> 
  <p class="p"><span class="indent"></span><span class="verse"><sup id="2Thess.2.3" class="v">3</sup>Laat je niet bedriegen, op geen enkele manier! Want voordat de Heer komt, zal er eerst nog iets anders gebeuren. De mensen zullen in opstand komen tegen God. Dat gebeurt als de slechtste van alle mensen de macht krijgt, de mens die door God zwaar gestraft zal worden.</span></p> 
  <p class="p"><span class="indent"></span><span class="verse"><sup id="2Thess.2.4" class="v">4</sup>Die allerslechtste mens zal zich verzetten tegen alles wat goddelijk of <span class="highlight tooltipkeyword" data-keyword="1038" title="">heilig</span> genoemd wordt. Want hij vindt alleen zichzelf belangrijk. Hij zal in de tempel op de troon van God gaan zitten, en zeggen dat hij God is.</span></p> 
  <h3 class="s">De allerslechtste mens wil de macht</h3> 
  <p class="p"><span class="indent"></span><span class="verse"><sup id="2Thess.2.5" class="v">5</sup>Ik heb jullie al over de allerslechtste mens verteld toen ik bij jullie was. Dat weten jullie toch nog wel? </span><span class="verse"><sup id="2Thess.2.6" class="v">6-8</sup>Die allerslechtste mens is nu al in het geheim aan het werk. Maar hij kan de macht nog niet grijpen, want er is iemand die hem tegenhoudt. En jullie weten wel wie dat is. Maar straks zal degene die hem tegenhoudt, er niet meer zijn. Dan zal de allerslechtste mens de macht grijpen, op het moment dat God bepaald heeft.</span></p> 
  <p class="p"><span class="indent"></span>Maar zodra de Heer <span class="highlight tooltipkeyword" data-keyword="1672" title="">Jezus</span> komt, zal hij de allerslechtste mens vernietigen. De Heer hoeft alleen maar te spreken om hem te doden.<span class="verse"><sup id="2Thess.2.9" class="v">9</sup>De komst van de allerslechtste mens is het werk van Satan. Die allerslechtste mens zal de macht hebben om wonderen en andere bijzondere dingen te doen. Zo kan hij de mensen bedriegen.</span></p> 
  <p class="p"><span class="indent"></span><span class="verse"><sup id="2Thess.2.10" class="v">10</sup>Er zijn mensen die gered hadden kunnen worden, maar die niet in de waarheid wilden geloven. Met die mensen loopt het verkeerd af. Ze zullen verleid worden door de allerslechtste mens. </span><span class="verse"><sup id="2Thess.2.11" class="v">11</sup>God zorgt ervoor dat ze verkeerde ideeën krijgen en in leugens gaan geloven. </span><span class="verse"><sup id="2Thess.2.12" class="v">12</sup>Alle mensen die niet in de waarheid geloven, zullen veroordeeld worden. Want ze hebben gekozen voor het kwaad.</span></p> 
  <h3 class="s">Mensen die geloven, worden gered</h3> 
  <p class="p"><span class="indent"></span><span class="verse"><sup id="2Thess.2.13" class="v">13</sup>Vrienden, de Heer houdt van jullie. Ik dank God altijd voor jullie, ik kan niet anders. Want God heeft jullie als eersten uitgekozen om gered te worden. Jullie worden gered door de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> en door jullie geloof in de waarheid.</span></p> 
  <p class="p"><span class="indent"></span><span class="verse"><sup id="2Thess.2.14" class="v">14</sup>God heeft jullie uitgekozen om gered te worden. Daarom stuurde hij mij om het goede nieuws te vertellen. Jullie geloven in het goede nieuws. En daarom zullen ook jullie voor eeuwig leven, samen met onze Heer <span class="highlight tooltipkeyword" data-keyword="1672" title="">Jezus</span> Christus.</span></p> 
  <h2 class="ms">Bid en werk</h2> 
  <h3 class="s">Twijfel niet</h3> 
  <p class="p"><span class="indent"></span><span class="verse"><sup id="2Thess.2.15" class="v">15</sup>Vrienden, twijfel niet, maar houd vast aan de juiste uitleg van het goede nieuws. Dat is de uitleg die ik gegeven heb toen ik bij jullie was, en die te vinden is in mijn brieven.</span></p> 
  <p class="p"><span class="indent"></span><span class="verse"><sup id="2Thess.2.16" class="v">16-17</sup>God, onze Vader, houdt van ons. Hij is goed voor ons. Hij troost ons voor altijd, en hij geeft ons het vertrouwen dat het goed komt. Ik bid dat hij, en onze Heer <span class="highlight tooltipkeyword" data-keyword="1672" title="">Jezus</span> Christus, jullie moed en kracht zullen geven. Dan kunnen jullie goede dingen blijven doen en zeggen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De Heer is trouw</h3> 
  <p class="p"><h1>3</h1><span class="verse"><sup id="2Thess.3.1" class="v">1</sup>Vrienden, ten slotte vraag ik: Bid voor mij. Bid dat ik het goede nieuws met succes verder bekend kan maken. Bid dat mensen grote eerbied zullen hebben voor dat nieuws, en dat ze gaan geloven, net zoals jullie. </span><span class="verse"><sup id="2Thess.3.2" class="v">2</sup>Bid ook dat God mij beschermt tegen mensen die verkeerd en slecht zijn omdat ze niet geloven. </span><span class="verse"><sup id="2Thess.3.3" class="v">3</sup>De Heer is trouw. Hij zal jullie kracht geven en beschermen tegen de macht van het kwaad.</span></p> 
  <p class="p"><span class="indent"></span><span class="verse"><sup id="2Thess.3.4" class="v">4</sup>De Heer geeft mij het vertrouwen dat jullie doen wat ik wil. En dat jullie dat ook zullen blijven doen. </span><span class="verse"><sup id="2Thess.3.5" class="v">5</sup>Ik bid dat de Heer zal zorgen dat jullie met heel je <span class="highlight tooltipkeyword" data-keyword="631" title="">hart</span> van God houden, en dat jullie trouw zijn aan Christus.</span></p> 
  <h3 class="s">Blijf gewoon je werk doen</h3> 
  <p class="p"><span class="indent"></span><span class="verse"><sup id="2Thess.3.6" class="v">6</sup>Vrienden, namens onze Heer Jezus <span class="highlight tooltipkeyword" data-keyword="101" title="">Christus</span> verbied ik jullie om contact te hebben met christenen die niet leven zoals het hoort. Die christenen houden zich niet aan de uitleg die ze van mij gekregen hebben.</span></p> 
  <p class="p"><span class="indent"></span><span class="verse"><sup id="2Thess.3.7" class="v">7</sup>Ik heb het goede voorbeeld gegeven, jullie weten hoe het hoort. Want toen ik bij jullie was, heb ik ontzettend hard gewerkt. </span><span class="verse"><sup id="2Thess.3.8" class="v">8</sup>Ik vroeg toen niemand van jullie om voor mij te zorgen. Nee, ik werkte dag en nacht. Ik was bij jullie <span class="highlight tooltipkeyword" data-keyword="1711,1710" title="">zonder</span> dat het jullie iets kostte. </span><span class="verse"><sup id="2Thess.3.9" class="v">9</sup>Natuurlijk had ik er wel recht op dat jullie voor mij zouden zorgen. Maar ik wilde dat niet. Want zo kon ik jullie het goede voorbeeld geven.</span></p> 
  <p class="p"><span class="indent"></span><span class="verse"><sup id="2Thess.3.10" class="v">10-11</sup>Toen ik bij jullie was, heb ik jullie deze regel duidelijk uitgelegd: iemand die niet wil werken, krijgt ook geen eten. Zijn jullie dat vergeten? Ik heb namelijk gehoord dat sommigen van jullie niet willen leven zoals het hoort. Ze willen niet werken, maar ze houden zich bezig met dingen die geen nut hebben. </span><span class="verse"><sup id="2Thess.3.12" class="v">12</sup>Namens de Heer Jezus <span class="highlight tooltipkeyword" data-keyword="101" title="">Christus</span> waarschuw ik zulke mensen. En ik geef hun de volgende opdracht: blijf gewoon je werk doen en verdien je eigen brood.</span></p> 
  <h2 class="ms">Slot van de brief</h2> 
  <h3 class="s">Blijf het goede doen</h3> 
  <p class="p"><span class="indent"></span><span class="verse"><sup id="2Thess.3.13" class="v">13</sup>Vrienden, blijf steeds het goede doen. </span><span class="verse"><sup id="2Thess.3.14" class="v">14</sup>Pas op voor mensen die zich niets aantrekken van wat ik schrijf! Ga niet meer met hen om. Misschien zullen ze zich dan schamen. </span><span class="verse"><sup id="2Thess.3.15" class="v">15</sup>Maar behandel hen niet als vijanden. Waarschuw hen zoals je vrienden waarschuwt.</span></p> 
  <p class="p"><span class="indent"></span><span class="verse"><sup id="2Thess.3.16" class="v">16</sup>Ik bid dat de Heer van de vrede jullie zijn vrede geeft, altijd en op elke manier. En dat hij goed zorgt voor jullie allemaal.</span></p> 
  <p class="p"><span class="indent"></span></p> 
  <h3 class="s">Groeten van Paulus</h3> 
  <span class="verse"><sup id="2Thess.3.17" class="v">17</sup>De laatste woorden van deze brief schrijf ik, Paulus, zelf. Dat doe ik in al mijn brieven. Dan weten jullie dat het echt een brief van mij is. Ik groet jullie, </span> 
  <span class="verse"><sup id="2Thess.3.18" class="v">18</sup>en wens jullie toe dat onze Heer Jezus <span class="highlight tooltipkeyword" data-keyword="101" title="">Christus</span> goed is voor jullie allemaal.<p></p></span> 
  <br> 
   
 </div> 
</div>