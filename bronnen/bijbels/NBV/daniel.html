<div class="bibletext"> 
 <div id="scroller"> 
  <h3 class="s">Aan het Babylonische hof</h3> 
  <p class="p"><h1>1</h1><span class="verse"><sup id="Dan.1.1" class="v">1</sup>In het derde regeringsjaar van Jojakim, de koning van Juda, trok Nebukadnessar, de koning van Babylonië, op naar Jeruzalem en <span class="highlight tooltipkeyword" data-keyword="1082,10" title="">belegerde</span> de stad. </span><span class="verse"><sup id="Dan.1.2" class="v">2</sup>De Heer leverde Jojakim, de koning van Juda, aan hem uit en gaf hem een deel van de voorwerpen van Gods tempel in handen. Hij nam ze mee naar Sinear, naar de tempel van zijn eigen god, en liet ze daar in de schatkamer zetten.</span></p> 
  <p class="p"><span class="indent"></span><span class="verse"><sup id="Dan.1.3" class="v">3</sup>De koning gaf het hoofd van zijn eunuchen, Aspenaz, opdracht een aantal Israëlieten van koninklijke en voorname afkomst naar zijn paleis te brengen. </span><span class="verse"><sup id="Dan.1.4" class="v">4</sup>Het moesten jongemannen zonder lichamelijke gebreken zijn, aantrekkelijk om te zien, rijk aan kennis, ontwikkeld en met een scherp verstand, en bovendien geschikt om aan het hof te dienen. Aspenaz moest hen onderwijzen in de geschriften en de taal van de Chaldeeën. </span><span class="verse"><sup id="Dan.1.5" class="v">5</sup>De koning wees hun een dagelijkse hoeveelheid toe van de spijzen en de <span class="highlight tooltipkeyword" data-keyword="1101" title="">wijn</span> van zijn <span class="highlight tooltipkeyword" data-keyword="1097" title="">tafel</span>. Na drie jaar onderricht zouden ze in dienst van de koning treden.</span></p> 
  <p class="p"><span class="indent"></span><span class="verse"><sup id="Dan.1.6" class="v">6</sup>Onder hen waren enkele Judeeërs: <span class="highlight tooltipkeyword" data-keyword="1735" title="">Daniël</span>, Chananja, Misaël en Azarja. </span><span class="verse"><sup id="Dan.1.7" class="v">7</sup>Maar de hoofdeunuch gaf hun andere namen; <span class="highlight tooltipkeyword" data-keyword="1735" title="">Daniël</span> noemde hij Beltesassar, Chananja Sadrach, Misaël Mesach en Azarja Abednego. </span><span class="verse"><sup id="Dan.1.8" class="v">8</sup><span class="highlight tooltipkeyword" data-keyword="1735" title="">Daniël</span> was vastbesloten zich aan de <span class="highlight tooltipkeyword" data-keyword="1698" title="">reinheidsvoorschriften</span> te houden en hij vroeg de hoofdeunuch toestemming zich van de spijzen en de <span class="highlight tooltipkeyword" data-keyword="1101" title="">wijn</span> van de <span class="highlight tooltipkeyword" data-keyword="1097,1844" title="">tafel</span> van de koning te onthouden. </span><span class="verse"><sup id="Dan.1.9" class="v">9</sup>God zorgde ervoor dat de hoofdeunuch <span class="highlight tooltipkeyword" data-keyword="1735" title="">Daniël</span> gunstig gezind was. </span><span class="verse"><sup id="Dan.1.10" class="v">10</sup>Toch zei de hoofdeunuch tegen hem: 'Ik ben bang voor mijn heer, de koning; hij heeft bepaald wat jullie zullen eten en drinken, en als hij vindt dat jullie er slechter uitzien dan jullie leeftijdsgenoten zal hij mij daarvoor verantwoordelijk stellen.' </span><span class="verse"><sup id="Dan.1.11" class="v">11</sup>Daarop richtte <span class="highlight tooltipkeyword" data-keyword="1735" title="">Daniël</span> zich tot de kamerheer die de hoofdeunuch aan hem en aan Chananja, Misaël en Azarja had toegewezen: </span><span class="verse"><sup id="Dan.1.12" class="v">12</sup>'Neem de proef op de som en laat uw dienaren tien dagen alleen groente eten en water drinken. </span><span class="verse"><sup id="Dan.1.13" class="v">13</sup>Vergelijk ons uiterlijk daarna met dat van de jongemannen die de koninklijke spijzen eten, en beslis dan over uw dienaren op grond van wat u ziet.' </span><span class="verse"><sup id="Dan.1.14" class="v">14</sup>De kamerheer ging op het voorstel in en gaf hun tien dagen. </span><span class="verse"><sup id="Dan.1.15" class="v">15</sup>Aan het eind van de tien dagen zagen zij er gezonder en beter doorvoed uit dan alle jongemannen die de koninklijke spijzen voorgezet hadden gekregen. </span><span class="verse"><sup id="Dan.1.16" class="v">16</sup>Dus diende de kamerheer hun geen koninklijke spijzen en <span class="highlight tooltipkeyword" data-keyword="1101" title="">wijn</span> meer op, maar gaf hij hun alleen nog groente. </span><span class="verse"><sup id="Dan.1.17" class="v">17</sup>En God schonk de vier jongemannen wijsheid, kennis en verstand van alle geschriften; bovendien was <span class="highlight tooltipkeyword" data-keyword="1735" title="">Daniël</span> bij machte alle mogelijke visioenen en dromen uit te leggen.</span></p> 
  <p class="p"><span class="indent"></span><span class="verse"><sup id="Dan.1.18" class="v">18</sup>Toen de door de koning vastgestelde tijd verstreken was, leidde de hoofdeunuch alle jongemannen voor Nebukadnessar. </span><span class="verse"><sup id="Dan.1.19" class="v">19</sup>De koning sprak met hen, en niemand kon zich met <span class="highlight tooltipkeyword" data-keyword="1735" title="">Daniël</span>, Chananja, Misaël en Azarja meten. Zij traden in dienst van de koning. </span><span class="verse"><sup id="Dan.1.20" class="v">20</sup>En over welke kwestie van wijsheid of inzicht de koning hen ook raadpleegde, hij vond hen tien keer zo voortreffelijk als alle <span class="highlight tooltipkeyword" data-keyword="1840" title="">magiërs</span> en bezweerders in heel zijn rijk.</span></p> 
  <p class="p"><span class="indent"></span><span class="verse"><sup id="Dan.1.21" class="v">21</sup><span class="highlight tooltipkeyword" data-keyword="1735" title="">Daniël</span> bleef aan het hof tot het eerste jaar van het koningschap van Cyrus.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De droom van Nebukadnessar</h3> 
  <p class="p"><h1>2</h1><span class="verse"><sup id="Dan.2.1" class="v">1</sup>In het tweede jaar van zijn regering kreeg Nebukadnessar een <span class="highlight tooltipkeyword" data-keyword="1047,1048" title="">droom</span> die hem zo verontrustte dat hij de slaap niet meer kon vatten. </span><span class="verse"><sup id="Dan.2.2" class="v">2</sup>De koning gaf opdracht de <span class="highlight tooltipkeyword" data-keyword="1840" title="">magiërs</span>, bezweerders, tovenaars en Chaldeeën bijeen te roepen om hem te vertellen waar zijn <span class="highlight tooltipkeyword" data-keyword="1047,1048" title="">droom</span> over ging. Toen ze voor de koning verschenen waren, </span><span class="verse"><sup id="Dan.2.3" class="v">3</sup>zei hij tegen hen: 'Ik heb een <span class="highlight tooltipkeyword" data-keyword="1047,1048" title="">droom</span> gehad die mij verontrust, daarom wil ik weten wat ik gedroomd heb.' </span><span class="verse"><sup id="Dan.2.4" class="v">4</sup>De Chaldeeën zeiden tegen de koning:<span class="tooltipfoot" title="<span verse_id='Dan.2.4' id='Dan.2.4!f.1' class='note f'><span class='fr'>(2:4) </span><span class='fq'>De Chaldeeën zeiden tegen de koning&nbsp;</span><span class='ft'>- MT voegt toe: 'Aramees'. Hiermee wordt aangegeven dat het gedeelte dat volgt (2:4-7:28) niet in het Hebreeuws is geschreven, maar in het Aramees.</span></span>">&nbsp;<span class="highlighticon icon-stack"></span></span> 'Majesteit, leef in eeuwigheid! Vertel uw dienaren uw <span class="highlight tooltipkeyword" data-keyword="1047,1048" title="">droom</span>, dan zullen wij hem verklaren.' </span><span class="verse"><sup id="Dan.2.5" class="v">5</sup>Toen zei de koning tegen de Chaldeeën: 'Mijn besluit staat vast. Als u me niet vertelt wat ik heb gedroomd en wat die <span class="highlight tooltipkeyword" data-keyword="1047,1048" title="">droom</span> betekent, laat ik u in stukken hakken en zal ik uw <span class="highlight tooltipkeyword" data-keyword="1173,1087" title="">huizen</span> in puin leggen. </span><span class="verse"><sup id="Dan.2.6" class="v">6</sup>Voldoet u aan mijn verzoek, dan zal ik u overladen met kostbare geschenken en eerbewijzen. Zeg me dus wat ik gedroomd heb en wat die <span class="highlight tooltipkeyword" data-keyword="1047,1048" title="">droom</span> betekent.' </span><span class="verse"><sup id="Dan.2.7" class="v">7</sup>Zij antwoordden nogmaals: 'Laat de koning zijn <span class="highlight tooltipkeyword" data-keyword="1047,1048" title="">droom</span> aan zijn dienaren vertellen, dan zullen wij hem verklaren.' </span><span class="verse"><sup id="Dan.2.8" class="v">8</sup>Daarop zei de koning: 'Ik weet heel goed dat u tijd probeert te winnen, want u merkt dat mijn besluit vaststaat. </span><span class="verse"><sup id="Dan.2.9" class="v">9</sup>Er is maar één oordeel over u mogelijk als u niet kunt vertellen wat ik heb gedroomd. U hebt afgesproken mij iets voor te liegen in de hoop dat de situatie verandert. Vertel me dus mijn <span class="highlight tooltipkeyword" data-keyword="1047,1048" title="">droom</span>, dan weet ik dat u die kunt verklaren.' </span><span class="verse"><sup id="Dan.2.10" class="v">10</sup>De Chaldeeën antwoordden de koning: 'Er is geen mens ter wereld die aan het verzoek van de koning kan voldoen; daarom heeft geen koning, hoe groot en machtig ook, iets dergelijks ooit van een magiër, bezweerder of Chaldeeër gevraagd. </span><span class="verse"><sup id="Dan.2.11" class="v">11</sup>Wat de koning vraagt is te moeilijk, niemand zal het de koning kunnen vertellen, behalve de <span class="highlight tooltipkeyword" data-keyword="521" title="">goden</span>, maar die verkeren niet onder de stervelingen.' </span><span class="verse"><sup id="Dan.2.12" class="v">12</sup>Hierop verloor de koning zijn geduld en hij gaf woedend het bevel alle wijzen van Babylonië ter dood te brengen.</span></p> 
  <p class="p"><span class="indent"></span><span class="verse"><sup id="Dan.2.13" class="v">13</sup>Toen het bevel werd uitgevaardigd om de wijzen te doden, liepen ook <span class="highlight tooltipkeyword" data-keyword="1735" title="">Daniël</span> en zijn vrienden gevaar. </span><span class="verse"><sup id="Dan.2.14" class="v">14</sup>Daarom wendde <span class="highlight tooltipkeyword" data-keyword="1735" title="">Daniël</span> zich discreet en tactvol tot Arjoch, de commandant van de koninklijke lijfwacht, die de wijzen van Babylonië moest doden. </span><span class="verse"><sup id="Dan.2.15" class="v">15</sup>Hij vroeg de gevolmachtigde van de koning: 'Waarom heeft de koning zo'n wreed bevel uitgevaardigd?' Daarop legde Arjoch hem de zaak uit. </span><span class="verse"><sup id="Dan.2.16" class="v">16</sup><span class="highlight tooltipkeyword" data-keyword="1735" title="">Daniël</span> ging naar de koning en vroeg hem respijt, opdat hij hem zijn <span class="highlight tooltipkeyword" data-keyword="1047,1048" title="">droom</span> zou kunnen verklaren. </span><span class="verse"><sup id="Dan.2.17" class="v">17</sup>Vervolgens ging hij naar <span class="highlight tooltipkeyword" data-keyword="1087,1173" title="">huis</span>, bracht zijn vrienden Chananja, Misaël en Azarja op de hoogte </span><span class="verse"><sup id="Dan.2.18" class="v">18</sup>en vroeg hun de God van de hemel te smeken zich <span class="highlight tooltipkeyword" data-keyword="1053" title="">barmhartig</span> te tonen en het mysterie te onthullen, zodat hij en zijn vrienden niet met de rest van de wijzen van Babylonië ter dood zouden worden gebracht.</span></p> 
  <p class="p"><span class="indent"></span><span class="verse"><sup id="Dan.2.19" class="v">19</sup>Het mysterie werd aan <span class="highlight tooltipkeyword" data-keyword="1735" title="">Daniël</span> onthuld in een nachtelijk <span class="highlight tooltipkeyword" data-keyword="1047,1048" title="">visioen</span>. Daarop prees hij de God van de hemel. </span><span class="verse"><sup id="Dan.2.20" class="v">20</sup>Hij zei:</span></p> 
  <p class="q">'Geprezen zij de naam van God, van eeuwigheid tot eeuwigheid,</p> 
  <p class="q">want hij bezit wijsheid en kracht.</p> 
  <span class="verse"><p class="q"><span class="verse"><sup id="Dan.2.21" class="v">21</sup>Hij verandert tijden en uren,</span></p><p class="q">hij zet koningen af en stelt koningen aan,</p><p class="q">hij geeft de wijzen hun wijsheid,</p><p class="q">en de verstandigen hun kennis.</p></span> 
  <span class="verse"><p class="q"><span class="verse"><sup id="Dan.2.22" class="v">22</sup>Hij onthult diepe, verborgen dingen,</span></p><p class="q">hij weet wat in duister is gehuld,</p><p class="q">en het licht woont bij hem.</p></span> 
  <span class="verse"><p class="q"><span class="verse"><sup id="Dan.2.23" class="v">23</sup>U, God van mijn voorouders, loof ik en roem ik,</span></p><p class="q">want u hebt mij wijsheid en kracht geschonken,</p><p class="q">en mij onthuld wat wij u hebben afgesmeekt,</p><p class="q">u hebt ons laten weten wat de koning verontrust.'</p></span> 
  <p class="p"><span class="indent"></span><span class="verse"><sup id="Dan.2.24" class="v">24</sup>Toen ging <span class="highlight tooltipkeyword" data-keyword="1735" title="">Daniël</span> naar Arjoch, die van de koning opdracht had gekregen de wijzen van Babylonië ter dood te brengen. Hij ging naar hem toe en zei: 'Breng de wijzen van Babylonië niet ter dood. Leid mij voor de koning. Ik zal de <span class="highlight tooltipkeyword" data-keyword="1047,1048" title="">droom</span> van de koning duiden.' </span><span class="verse"><sup id="Dan.2.25" class="v">25</sup>Arjoch leidde <span class="highlight tooltipkeyword" data-keyword="1735" title="">Daniël</span> zo snel hij kon voor de koning en zei tegen hem: 'Ik heb onder de Judese ballingen iemand gevonden die de <span class="highlight tooltipkeyword" data-keyword="1047,1048" title="">droom</span> van de koning kan uitleggen.' </span><span class="verse"><sup id="Dan.2.26" class="v">26</sup>De koning vroeg <span class="highlight tooltipkeyword" data-keyword="1735" title="">Daniël</span>, die ook Beltesassar genoemd werd: 'Kunt u me werkelijk vertellen wat ik heb gedroomd en wat die <span class="highlight tooltipkeyword" data-keyword="1047,1048" title="">droom</span> betekent?' </span><span class="verse"><sup id="Dan.2.27" class="v">27</sup><span class="highlight tooltipkeyword" data-keyword="1735" title="">Daniël</span> antwoordde de koning: 'Wijzen, bezweerders, <span class="highlight tooltipkeyword" data-keyword="1840" title="">magiërs</span> noch toekomstvoorspellers kunnen het mysterie dat de koning wil begrijpen aan hem onthullen. </span><span class="verse"><sup id="Dan.2.28" class="v">28</sup>Maar er is een God in de hemel die mysteries onthult. Hij heeft koning Nebukadnessar laten weten wat er aan het einde van de tijd zal gebeuren. De <span class="highlight tooltipkeyword" data-keyword="1047,1048" title="">droom</span> en de visioenen die tijdens uw slaap in u opkwamen, waren deze: </span><span class="verse"><sup id="Dan.2.29" class="v">29</sup>Tijdens uw slaap, majesteit, kwamen gedachten bij u op over wat er in de toekomst gebeuren zal; hij die mysteries onthult, heeft u laten weten wat de toekomst zal brengen. </span><span class="verse"><sup id="Dan.2.30" class="v">30</sup>Dit mysterie is mij onthuld, niet door enige wijsheid die ik op anderen voor zou hebben, maar opdat ik de uitleg aan de koning zou overbrengen en u zou begrijpen wat er in uw <span class="highlight tooltipkeyword" data-keyword="631" title="">hart</span> omgaat. </span><span class="verse"><sup id="Dan.2.31" class="v">31</sup>U, majesteit, hebt een <span class="highlight tooltipkeyword" data-keyword="1047,1048" title="">visioen</span> gehad. U zag een groot beeld. Dat beeld was reusachtig en bezat een prachtige glans. Het stond voor u en de aanblik ervan was afschrikwekkend. </span><span class="verse"><sup id="Dan.2.32" class="v">32</sup>Het hoofd van het beeld was van zuiver goud, zijn borst en armen waren van zilver, zijn buik en lendenen van brons, </span><span class="verse"><sup id="Dan.2.33" class="v">33</sup>zijn benen van ijzer, zijn voeten deels van ijzer, deels van leem. </span><span class="verse"><sup id="Dan.2.34" class="v">34</sup>U zag hoe een steen losraakte, zonder dat er een mensenhand aan te pas kwam, hoe de steen tegen de ijzeren en lemen voeten van het beeld sloeg en ze verbrijzelde. </span><span class="verse"><sup id="Dan.2.35" class="v">35</sup>Op hetzelfde ogenblik verpulverden het ijzer, leem, brons, zilver en goud. Het werd als kaf op een <span class="highlight tooltipkeyword" data-keyword="1123,71" title="">dorsvloer</span> in de zomer; de wind voerde het mee, totdat er geen spoor meer van te vinden was. Maar de steen die tegen het beeld was geslagen, werd een hoge berg die de hele aarde bedekte.</span></p> 
  <p class="p"><span class="indent"></span><span class="verse"><sup id="Dan.2.36" class="v">36</sup>Dit was uw <span class="highlight tooltipkeyword" data-keyword="1047,1048" title="">droom</span>, en nu zullen wij de koning zeggen wat hij betekent: </span><span class="verse"><sup id="Dan.2.37" class="v">37</sup>U, majesteit, koning der koningen, aan wie de God van de hemel het koningschap, en macht, kracht en eer heeft verleend, </span><span class="verse"><sup id="Dan.2.38" class="v">38</sup>aan wiens hand hij de mensen, de dieren van het veld en de vogels van de hemel heeft toevertrouwd, waar zij ook wonen, aan wie hij heerschappij heeft geschonken over allen - u bent dat hoofd van goud! </span><span class="verse"><sup id="Dan.2.39" class="v">39</sup>Na u zal een ander koninkrijk opkomen, minder machtig dan het uwe, en daarna nog een, van brons, dat zal heersen over de hele aarde. </span><span class="verse"><sup id="Dan.2.40" class="v">40</sup>Een vierde koninkrijk ten slotte zal hard als ijzer zijn. IJzer verbrijzelt en vermorzelt alles, en net als ijzer dat verplettert, zal het al die andere rijken verbrijzelen en verpletteren. </span><span class="verse"><sup id="Dan.2.41" class="v">41</sup>U zag dat de voeten en tenen voor een deel uit <span class="highlight tooltipkeyword" data-keyword="1125" title="">pottenbakkersleem</span> en voor een deel uit ijzer bestonden; dat betekent dat het koninkrijk verdeeld zal zijn. Het zal iets van de hardheid van ijzer hebben, daarom zag u ijzer voor u, vermengd met kleiachtige leem. </span><span class="verse"><sup id="Dan.2.42" class="v">42</sup>Dat de tenen en voeten deels van ijzer en deels van leem waren, betekent dat het koninkrijk voor een deel sterk zal zijn, voor een deel broos. </span><span class="verse"><sup id="Dan.2.43" class="v">43</sup>U zag ijzer vermengd met kleiachtige leem; dat betekent dat die delen zich zullen vermengen in het nageslacht, maar ze zullen zich niet verbinden, zoals ijzer zich niet met leem laat verbinden. </span><span class="verse"><sup id="Dan.2.44" class="v">44</sup>Maar ten tijde van die koninkrijken zal de God van de hemel een rijk laten opkomen dat nooit te gronde zal gaan en dat nooit op een ander volk zal overgaan. Het zal al die koninkrijken verbrijzelen en vernietigen, maar zelf zal het eeuwig bestaan - </span><span class="verse"><sup id="Dan.2.45" class="v">45</sup>precies zoals u zag dat er een steen van de berg losraakte zonder dat er een mensenhand aan te pas kwam, en het ijzer, brons, leem, zilver en goud verbrijzelde. De grote God heeft de koning laten weten wat er in de toekomst te gebeuren staat. De <span class="highlight tooltipkeyword" data-keyword="1047,1048" title="">droom</span> is waar, en de uitleg betrouwbaar.'</span></p> 
  <p class="p"><span class="indent"></span><span class="verse"><sup id="Dan.2.46" class="v">46</sup>Toen knielde koning Nebukadnessar neer en boog voor <span class="highlight tooltipkeyword" data-keyword="1735" title="">Daniël</span>, en hij beval een <span class="highlight tooltipkeyword" data-keyword="575" title="">offer</span> te bereiden en reukwerk aan hem op te dragen. </span><span class="verse"><sup id="Dan.2.47" class="v">47</sup>De koning zei tegen <span class="highlight tooltipkeyword" data-keyword="1735" title="">Daniël</span>: 'Het is waar, uw God is de God der <span class="highlight tooltipkeyword" data-keyword="521" title="">goden</span> en de Heer der koningen. Hij onthult mysteries en daardoor hebt u dit mysterie kunnen onthullen.' </span><span class="verse"><sup id="Dan.2.48" class="v">48</sup>Toen benoemde de koning <span class="highlight tooltipkeyword" data-keyword="1735" title="">Daniël</span> in een hoge functie en gaf hem vele grote geschenken; hij maakte hem heerser over de hele provincie Babel en benoemde hem tot hoofd van alle wijzen van Babylonië. </span><span class="verse"><sup id="Dan.2.49" class="v">49</sup>Op <span class="highlight tooltipkeyword" data-keyword="1735" title="">Daniëls</span> verzoek droeg de koning het bestuur van de provincie Babel over aan Sadrach, Mesach en Abednego, terwijl <span class="highlight tooltipkeyword" data-keyword="1735" title="">Daniël</span> zelf aan het hof van de koning bleef.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het gouden beeld</h3> 
  <p class="p"><h1>3</h1><span class="verse"><sup id="Dan.3.1" class="v">1</sup>Op een dag gaf koning Nebukadnessar opdracht een gouden beeld te maken, zestig <span class="highlight tooltipkeyword" data-keyword="671" title="">el</span> hoog en zes <span class="highlight tooltipkeyword" data-keyword="671" title="">el</span> breed, en hij liet het opstellen in de provincie Babel, in de vlakte van Dura. </span><span class="verse"><sup id="Dan.3.2" class="v">2</sup>Vervolgens ontbood hij de satrapen, stadhouders, gouverneurs, staatsraden, schatbewaarders, rechters, magistraten en alle bestuurders van de provincies; ze moesten de inwijding bijwonen van het beeld dat koning Nebukadnessar had opgericht. </span><span class="verse"><sup id="Dan.3.3" class="v">3</sup>De satrapen, stadhouders, gouverneurs, staatsraden, schatbewaarders, rechters, magistraten en alle bestuurders van de provincies kwamen bijeen om het beeld dat koning Nebukadnessar had opgericht in te wijden. Ze stelden zich op voor het door Nebukadnessar opgerichte beeld. </span><span class="verse"><sup id="Dan.3.4" class="v">4</sup>Een heraut riep met luide stem: 'Volken en naties, welke taal u ook spreekt, luister naar dit bevel. </span><span class="verse"><sup id="Dan.3.5" class="v">5</sup>Zodra u de muziek hoort van <span class="highlight tooltipkeyword" data-keyword="1006" title="">hoorn</span>, panfluit, <span class="highlight tooltipkeyword" data-keyword="992" title="">lier</span>, luit, citer, <span class="highlight tooltipkeyword" data-keyword="991" title="">dubbelfluit</span> en andere instrumenten, valt u op uw knieën neer en buigt u in aanbidding voor het gouden beeld dat koning Nebukadnessar heeft opgericht. </span><span class="verse"><sup id="Dan.3.6" class="v">6</sup>Wie niet neerknielt en buigt, zal onmiddellijk in een brandende oven worden gegooid.' </span><span class="verse"><sup id="Dan.3.7" class="v">7</sup>En dus knielden alle volken en naties, welke taal zij ook spraken, zodra ze de muziek van <span class="highlight tooltipkeyword" data-keyword="1006" title="">hoorn</span>, panfluit, <span class="highlight tooltipkeyword" data-keyword="992" title="">lier</span>, luit, citer en andere instrumenten hoorden, en bogen zij in aanbidding voor het gouden beeld dat koning Nebukadnessar had opgericht.</span></p> 
  <p class="p"><span class="indent"></span><span class="verse"><sup id="Dan.3.8" class="v">8</sup>Enkele Chaldeeën namen de gelegenheid te baat en traden naar voren om de Judeeërs te beschuldigen. </span><span class="verse"><sup id="Dan.3.9" class="v">9</sup>Ze zeiden tegen koning Nebukadnessar: 'Majesteit, leef in eeuwigheid! </span><span class="verse"><sup id="Dan.3.10" class="v">10</sup>U hebt bevolen dat iedereen die de muziek van <span class="highlight tooltipkeyword" data-keyword="1006" title="">hoorn</span>, panfluit, <span class="highlight tooltipkeyword" data-keyword="992" title="">lier</span>, luit, citer, <span class="highlight tooltipkeyword" data-keyword="991" title="">dubbelfluit</span> en andere instrumenten hoort, op zijn knieën moet neervallen en het gouden beeld moet aanbidden, </span><span class="verse"><sup id="Dan.3.11" class="v">11</sup>en dat ieder die weigert in een brandende oven moet worden gegooid. </span><span class="verse"><sup id="Dan.3.12" class="v">12</sup>Er zijn enkele Judese mannen aan wie u het bestuur over de provincie Babel hebt opgedragen, Sadrach, Mesach en Abednego. Deze mannen storen zich niet aan uw bevel, majesteit. Ze vereren uw <span class="highlight tooltipkeyword" data-keyword="521" title="">goden</span> niet en buigen niet voor het gouden beeld dat u hebt opgericht.'</span></p> 
  <p class="p"><span class="indent"></span><span class="verse"><sup id="Dan.3.13" class="v">13</sup>Nebukadnessar barstte in woede uit en beval Sadrach, Mesach en Abednego bij hem te brengen. Toen de mannen voor de koning waren geleid, </span><span class="verse"><sup id="Dan.3.14" class="v">14</sup>voer Nebukadnessar uit: 'Is het waar, Sadrach, Mesach en Abednego, dat jullie mijn <span class="highlight tooltipkeyword" data-keyword="521" title="">goden</span> niet vereren en niet willen neerknielen voor het gouden beeld dat ik heb opgericht? </span><span class="verse"><sup id="Dan.3.15" class="v">15</sup>Luister goed, als jullie je bereid tonen om, zodra je de muziek van <span class="highlight tooltipkeyword" data-keyword="1006" title="">hoorn</span>, panfluit, <span class="highlight tooltipkeyword" data-keyword="992" title="">lier</span>, luit, citer, <span class="highlight tooltipkeyword" data-keyword="991" title="">dubbelfluit</span> en andere instrumenten hoort, op je knieën te vallen en in aanbidding te buigen voor het beeld dat ik gemaakt heb ... Maar weigeren jullie te buigen, dan worden jullie onmiddellijk in een brandende oven gegooid. En welke god zal jullie dan uit mijn handen kunnen redden?' </span><span class="verse"><sup id="Dan.3.16" class="v">16</sup>Sadrach, Mesach en Abednego zeiden hierop tegen de koning: 'Wij vinden het niet nodig, Nebukadnessar, uw vraag te beantwoorden, </span><span class="verse"><sup id="Dan.3.17" class="v">17</sup>want als de God die wij vereren ons uit een brandende oven en uit uw handen kan redden, zal hij ons redden. </span><span class="verse"><sup id="Dan.3.18" class="v">18</sup>Maar ook al redt hij ons niet, majesteit, weet dan dat wij uw <span class="highlight tooltipkeyword" data-keyword="521" title="">goden</span> niet zullen vereren, noch zullen buigen voor het gouden beeld dat u hebt opgericht.'</span></p> 
  <p class="p"><span class="indent"></span><span class="verse"><sup id="Dan.3.19" class="v">19</sup>Nebukadnessar werd razend, en met een van woede vertrokken gezicht keek hij Sadrach, Mesach en Abednego aan. Hij gaf opdracht de oven zevenmaal heter op te stoken dan men gewoonlijk deed. </span><span class="verse"><sup id="Dan.3.20" class="v">20</sup>En hij beval enkele van de sterkste mannen uit zijn leger om Sadrach, Mesach en Abednego te knevelen en in de brandende oven te gooien. </span><span class="verse"><sup id="Dan.3.21" class="v">21</sup>De mannen werden gekneveld en met <span class="highlight tooltipkeyword" data-keyword="1633,1108" title="">kleren</span> en al, met jassen, broeken en mutsen, in de brandende oven gegooid. </span><span class="verse"><sup id="Dan.3.22" class="v">22</sup>Omdat het bevel van de koning strikt was opgevolgd en de oven uitzonderlijk heet was gestookt, werden de mannen die Sadrach, Mesach en Abednego naar boven brachten door de uitslaande vlammen gedood. </span><span class="verse"><sup id="Dan.3.23" class="v">23</sup>De drie, Sadrach, Mesach en Abednego, vielen gekneveld in de laaiende oven.</span></p> 
  <p class="p"><span class="indent"></span><span class="verse"><sup id="Dan.3.24" class="v">24</sup>Toen sloeg de schrik koning Nebukadnessar om het <span class="highlight tooltipkeyword" data-keyword="631" title="">hart</span>. Hij stond haastig op en zei tegen zijn raadsheren: 'Wij hebben toch drie geknevelde mannen in het vuur gegooid?' Zij antwoordden: 'Zeker, majesteit.' </span><span class="verse"><sup id="Dan.3.25" class="v">25</sup>Hij vervolgde: 'Maar ik zie vier mannen vrij rondlopen in het vuur. Ze zijn ongedeerd en de vierde lijkt op een <span class="highlight tooltipkeyword" data-keyword="531" title="">godenzoon</span>!' </span><span class="verse"><sup id="Dan.3.26" class="v">26</sup>Nebukadnessar liep naar de deur van de brandende oven en riep: 'Sadrach, Mesach en Abednego, dienaren van de hoogste God, kom naar buiten, kom hier!' Toen kwamen Sadrach, Mesach en Abednego uit de vlammen naar buiten. </span><span class="verse"><sup id="Dan.3.27" class="v">27</sup>De satrapen, stadhouders, gouverneurs en raadsheren van de koning drongen naar voren. Ze bekeken de mannen en zagen dat het vuur geen vat had gekregen op hun lichaam. Geen haar op hun hoofd was verschroeid, hun jassen waren nog heel, er hing zelfs geen brandlucht om hen heen.</span></p> 
  <p class="p"><span class="indent"></span><span class="verse"><sup id="Dan.3.28" class="v">28</sup>Nebukadnessar nam het woord. Hij zei: 'Geprezen zij de God van Sadrach, Mesach en Abednego, die zijn <span class="highlight tooltipkeyword" data-keyword="522" title="">engel</span> heeft gezonden en zijn dienaren gered. Zij hebben zich op hem verlaten, zij hebben het bevel van de koning genegeerd en hun lichaam prijsgegeven, omdat zij voor geen andere dan hun eigen God willen neerknielen of buigen. </span><span class="verse"><sup id="Dan.3.29" class="v">29</sup>Daarom vaardig ik het bevel uit dat eenieder, van welk volk, welke natie of taal ook, die zich oneerbiedig uitlaat over de God van Sadrach, Mesach en Abednego, in stukken wordt gehakt en dat zijn huis in puin wordt gelegd, want er is geen god die kan redden als deze.' </span><span class="verse"><sup id="Dan.3.30" class="v">30</sup>Vervolgens gaf de koning Sadrach, Mesach en Abednego een hogere positie in de provincie Babel.</span></p> 
  <h3 class="s">Nebukadnessar door de mensen verstoten</h3> 
  <p class="p"><span class="indent"></span><span class="verse"><sup id="Dan.3.31" class="v">31</sup>Koning<span class="tooltipfoot" title="<span verse_id='Dan.3.31' id='Dan.3.31!f.1' class='note f'><span class='fr'>(3:31-33) </span><span class='ft'>In sommige vertalingen zijn deze verzen genummerd als 4:1-3.</span></span>">&nbsp;<span class="highlighticon icon-stack"></span></span> Nebukadnessar aan alle volken en naties, welke taal zij ook spreken en waar ter wereld zij ook wonen: moge uw voorspoed groot zijn!</span></p> 
  <p class="p"><span class="indent"></span><span class="verse"><sup id="Dan.3.32" class="v">32</sup>Het heeft mij behaagd de tekenen die de hoogste God mij heeft gegeven en de wonderen die hij heeft gedaan, bekend te maken. </span><span class="verse"><sup id="Dan.3.33" class="v">33</sup>Hoe groots zijn zijn tekenen, hoe machtig zijn wonderen! Zijn koningschap is een eeuwig koningschap en zijn heerschappij duurt van generatie tot generatie voort!</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>4</h1><sup id="Dan.4.1" class="v">1</sup>Ik,<span class="tooltipfoot" title="<span verse_id='Dan.4.1' id='Dan.4.1!f.1' class='note f'><span class='fr'>(4:1-34) </span><span class='ft'>In sommige vertalingen zijn deze verzen genummerd als 4:4-37.</span></span>">&nbsp;<span class="highlighticon icon-stack"></span></span> Nebukadnessar, leidde een zorgeloos bestaan in mijn huis, een weelderig leven in mijn paleis, <sup id="Dan.4.2" class="v">2</sup>totdat ik een <span class="highlight tooltipkeyword" data-keyword="1047,1048" title="">droom</span> had die mij verontrustte. De beelden die ik in mijn slaap zag en de visioenen die door mijn hoofd gingen, brachten me in verwarring. <sup id="Dan.4.3" class="v">3</sup>Ik gaf bevel alle wijzen van Babylonië bij me te brengen om me mijn <span class="highlight tooltipkeyword" data-keyword="1047,1048" title="">droom</span> uit te leggen. <sup id="Dan.4.4" class="v">4</sup>De <span class="highlight tooltipkeyword" data-keyword="1840" title="">magiërs</span>, bezweerders, Chaldeeën en waarzeggers kwamen, ik vertelde hun mijn <span class="highlight tooltipkeyword" data-keyword="1047,1048" title="">droom</span>, maar zij konden hem niet verklaren. <sup id="Dan.4.5" class="v">5</sup>Ten slotte ontving ik <span class="highlight tooltipkeyword" data-keyword="1735" title="">Daniël</span>, die de naam van mijn god Beltesassar draagt en in wie de geest van de <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="521" title="">goden</span> woont. En ik vertelde hem mijn <span class="highlight tooltipkeyword" data-keyword="1047,1048" title="">droom</span>: <sup id="Dan.4.6" class="v">6</sup>'Beltesassar, eerste onder de <span class="highlight tooltipkeyword" data-keyword="1840" title="">magiërs</span>, ik weet dat de geest van de <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="521" title="">goden</span> in u woont en dat u elk mysterie kunt ontraadselen. Zeg mij wat de visioenen betekenen die ik in mijn <span class="highlight tooltipkeyword" data-keyword="1047,1048" title="">droom</span> gezien heb. <sup id="Dan.4.7" class="v">7</sup>Dit zijn de beelden die tijdens mijn slaap door mijn hoofd gingen: Ik zag een hoge boom in het midden van de aarde staan. <sup id="Dan.4.8" class="v">8</sup>De boom werd groter en sterker, zijn kruin reikte tot aan de hemel en zijn kroon overspande de hele aarde. <sup id="Dan.4.9" class="v">9</sup>Zijn bladeren waren prachtig, zijn vruchten overvloedig en hij bood voedsel aan allen. De dieren van het veld zochten zijn schaduw op, de vogels van de hemel nestelden in zijn takken, alles wat leeft werd door hem gevoed. <sup id="Dan.4.10" class="v">10</sup>In de beelden die ik in mijn slaap voor me zag, daalde een wachter, een <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="522" title="">engel</span>, uit de hemel neer. <sup id="Dan.4.11" class="v">11</sup>Hij riep met luide stem: "Vel de boom en kap zijn takken, stroop het gebladerte af en verstrooi zijn vruchten, opdat de dieren eronder vandaan vluchten en de vogels opvliegen van zijn takken. <sup id="Dan.4.12" class="v">12</sup>Maar laat zijn wortelstronk in de aarde staan, in het jonge groen van het veld, aan een ketting van ijzer en brons. Laat hem vochtig worden van de dauw van de hemel, en laat hem het gras van de aarde delen met de dieren. <sup id="Dan.4.13" class="v">13</sup>Zijn <span class="highlight tooltipkeyword" data-keyword="631" title="">hart</span> zal geen mensenhart meer zijn, een dierenhart zal hij krijgen; zeven jaren zullen zo voorbijgaan. <sup id="Dan.4.14" class="v">14</sup>Dit vonnis is geveld door de wachters, dit oordeel is gesproken door de <span class="highlight tooltipkeyword" data-keyword="1038" title="">heilige</span> engelen, opdat de levenden weten dat de hoogste God boven het koningschap van de mensen staat: hij bepaalt wie het ambt krijgt toebedeeld, zelfs de laagste onder de mensen kan daartoe verheven worden."</p> 
  <p class="p"><span class="verse"><sup id="Dan.4.15" class="v">15</sup>Dit is de <span class="highlight tooltipkeyword" data-keyword="1047,1048" title="">droom</span> die ik, koning Nebukadnessar, heb gehad. En u, Beltesassar, moet hem voor mij duiden, want geen van de wijzen uit mijn koninkrijk heeft hem kunnen uitleggen. U kunt het, omdat de geest van de <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="521" title="">goden</span> in u woont.'</span></p> 
  <p class="p"><span class="indent"></span><span class="verse"><sup id="Dan.4.16" class="v">16</sup><span class="highlight tooltipkeyword" data-keyword="1735" title="">Daniël</span>, die ook Beltesassar wordt genoemd, stond een ogenblik verbijsterd, in verwarring gebracht door zijn gedachten. De koning sprak hem toe: 'Beltesassar, laten de <span class="highlight tooltipkeyword" data-keyword="1047,1048" title="">droom</span> en zijn betekenis u niet in verwarring brengen.' Beltesassar antwoordde: 'Mijn heer, moge de <span class="highlight tooltipkeyword" data-keyword="1047,1048" title="">droom</span> uw vijanden gelden en zijn betekenis uw tegenstanders. </span><span class="verse"><sup id="Dan.4.17" class="v">17</sup>De boom die u hebt gezien, die groter en sterker werd, waarvan de kruin tot aan de hemel reikte en de kroon de hele aarde overspande, </span><span class="verse"><sup id="Dan.4.18" class="v">18</sup>waarvan de bladeren prachtig waren en de vruchten overvloedig, die voedsel bood aan allen, waaronder de dieren van het veld beschutting zochten en die takken had waarin de vogels van de hemel nestelden - </span><span class="verse"><sup id="Dan.4.19" class="v">19</sup>dat bent u, majesteit! U bent machtig en sterk geworden, uw grootheid is zo toegenomen dat ze tot aan de hemel reikt, en uw heerschappij omspant de hele aarde. </span><span class="verse"><sup id="Dan.4.20" class="v">20</sup>De wachter of <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="522" title="">engel</span> die de koning uit de hemel heeft zien neerdalen en die uitriep: "Vel de boom en vernietig hem, maar laat zijn stronk in de aarde staan, in het jonge groen van het veld, aan een ketting van ijzer en brons, laat hem vochtig worden van de dauw van de hemel en zijn lot delen met de dieren van het veld, totdat er zeven jaren voorbij zijn gegaan" - </span><span class="verse"><sup id="Dan.4.21" class="v">21-22</sup>dat alles, majesteit, is het vonnis dat de hoogste God over mijn heer en koning heeft geveld. Het betekent dat u zult worden verstoten door de mensen en zult leven onder de dieren van het veld. U zult gras eten als de <span class="highlight tooltipkeyword" data-keyword="1269" title="">runderen</span> en vochtig worden van de dauw van de hemel. Zeven jaren zullen zo voorbijgaan, totdat u erkent dat de hoogste God boven het koningschap van de mensen staat en dat hij bepaalt aan wie hij het verleent. </span><span class="verse"><sup id="Dan.4.23" class="v">23</sup>Dat de stronk van de boom mocht blijven staan, betekent dat uw koningschap bestendig zal zijn vanaf het moment dat u de macht van de hemel erkent. </span><span class="verse"><sup id="Dan.4.24" class="v">24</sup>Daarom, majesteit, laat mijn raad u welgevallig zijn: doe uw <span class="highlight tooltipkeyword" data-keyword="1711,1710" title="">zonden</span> teniet door vrijgevig te zijn en maak uw onrechtvaardigheid goed door u te ontfermen over de armen - misschien dat uw welzijn dan mag voortduren.'</span></p> 
  <p class="p"><span class="indent"></span><span class="verse"><sup id="Dan.4.25" class="v">25</sup>Dit alles overkwam koning Nebukadnessar. </span><span class="verse"><sup id="Dan.4.26" class="v">26</sup>Twaalf maanden later, toen de koning op het dak van het koninklijk paleis van Babel liep te wandelen, </span><span class="verse"><sup id="Dan.4.27" class="v">27</sup>zei hij: 'Is Babel niet indrukwekkend, de koningsstad die ik door mijn grote macht heb gebouwd tot eer van mijn majesteit?' </span><span class="verse"><sup id="Dan.4.28" class="v">28</sup>De koning had deze woorden nog niet gesproken, of er klonk een stem uit de hemel: 'Dit wordt u aangekondigd, koning Nebukadnessar: Het koningschap is u ontnomen. </span><span class="verse"><sup id="Dan.4.29" class="v">29</sup>U wordt verstoten door de mensen; u zult leven onder de dieren van het veld en u zult gras eten als de <span class="highlight tooltipkeyword" data-keyword="1269" title="">runderen</span>. Zo zullen zeven jaren voorbijgaan, totdat u erkent dat de hoogste God boven het koningschap van de mensen staat en dat hij bepaalt aan wie hij het verleent.' </span><span class="verse"><sup id="Dan.4.30" class="v">30</sup>En op hetzelfde ogenblik werd het vonnis over Nebukadnessar voltrokken. Hij werd door de mensen verstoten, hij at gras als de <span class="highlight tooltipkeyword" data-keyword="1269" title="">runderen</span>, zijn lichaam werd vochtig van de dauw van de hemel, en ten slotte was zijn haar even lang als de veren van een arend en waren zijn nagels uitgegroeid als de klauwen van een vogel.</span></p> 
  <p class="p"><span class="indent"></span><span class="verse"><sup id="Dan.4.31" class="v">31</sup>Maar toen de zeven jaren verstreken waren, sloeg ik, Nebukadnessar, mijn ogen naar de hemel op en keerde mijn verstand in mij terug. Ik prees de hoogste God, ik roemde en verheerlijkte de eeuwig Levende: zijn heerschappij is een eeuwige heerschappij en zijn koningschap duurt van generatie tot generatie voort. </span><span class="verse"><sup id="Dan.4.32" class="v">32</sup>De mensen op aarde zijn slechts nietige wezens; hij doet met de hemelse machten en met de mensen op aarde wat hij wil. Er is niemand die hem kan tegenhouden of tegen hem kan zeggen: 'Wat hebt u gedaan?' </span><span class="verse"><sup id="Dan.4.33" class="v">33</sup>Op hetzelfde moment dat ik mijn verstand terugkreeg herwon ik, tot eer van mijn koningschap, ook mijn majesteit en luister. Mijn raadsheren en machthebbers zochten mij weer op, mijn koningschap werd in ere hersteld en mijn macht nam zelfs nog toe. </span><span class="verse"><sup id="Dan.4.34" class="v">34</sup>Ik, Nebukadnessar, roem, verhef en verheerlijk nu de koning van de hemel. Al zijn daden zijn juist en zijn paden recht. Wie hoogmoedig zijn, kan hij vernederen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het feestmaal van Belsassar</h3> 
  <p class="p"><h1>5</h1><span class="verse"><sup id="Dan.5.1" class="v">1</sup>Op zekere dag richtte koning Belsassar voor zijn duizend machthebbers een groot feestmaal aan, en in gezelschap van deze machthebbers dronk hij <span class="highlight tooltipkeyword" data-keyword="1101" title="">wijn</span>. </span><span class="verse"><sup id="Dan.5.2" class="v">2</sup>Beneveld door de <span class="highlight tooltipkeyword" data-keyword="1101" title="">wijn</span> gaf Belsassar opdracht de gouden en zilveren <span class="highlight tooltipkeyword" data-keyword="1096" title="">bekers</span> tevoorschijn te halen die zijn vader Nebukadnessar uit de tempel van Jeruzalem had meegenomen, opdat de koning en zijn machthebbers, zijn hoofdvrouwen en bijvrouwen daaruit konden drinken. </span><span class="verse"><sup id="Dan.5.3" class="v">3</sup>Men haalde de gouden <span class="highlight tooltipkeyword" data-keyword="1096" title="">bekers</span> die uit de tempel van Jeruzalem, het huis van God, waren meegenomen en de koning en zijn machthebbers, zijn hoofdvrouwen en bijvrouwen dronken eruit. </span><span class="verse"><sup id="Dan.5.4" class="v">4</sup>Ze dronken <span class="highlight tooltipkeyword" data-keyword="1101" title="">wijn</span> en prezen hun <span class="highlight tooltipkeyword" data-keyword="521" title="">goden</span> van goud en zilver, van brons, ijzer, hout en steen. </span><span class="verse"><sup id="Dan.5.5" class="v">5</sup>Terwijl ze dat deden verschenen er vingers van een mensenhand die iets op het pleisterwerk van de wand van het koninklijk paleis schreven, precies tegenover de luchter, zodat de schrijvende hand goed zichtbaar was voor de koning. </span><span class="verse"><sup id="Dan.5.6" class="v">6</sup>De koning trok bleek weg, in verwarring gebracht door zijn gedachten. Hij stond te trillen op zijn benen en zijn knieën knikten. </span><span class="verse"><sup id="Dan.5.7" class="v">7</sup>Luidkeels riep hij om de bezweerders, de Chaldeeën en de waarzeggers. De koning richtte zich tot de wijzen van Babylonië: 'Wie deze tekens kan lezen en mij kan zeggen wat er staat, zal in purper gekleed worden, een gouden keten om zijn hals dragen en als derde in rang over het koninkrijk regeren.' </span><span class="verse"><sup id="Dan.5.8" class="v">8</sup>Alle wijzen van de koning traden naar voren, maar zij konden de tekens niet lezen en de koning niet zeggen wat er stond. </span><span class="verse"><sup id="Dan.5.9" class="v">9</sup>Koning Belsassar was daarover zeer ontdaan, zijn gezicht werd nog bleker, en ook zijn machthebbers waren onthutst.</span></p> 
  <p class="p"><span class="indent"></span><span class="verse"><sup id="Dan.5.10" class="v">10</sup>Het rumoer van de koning en zijn machthebbers had de koningin naar de feestzaal gebracht. Zij zei: 'Majesteit, leef in eeuwigheid! Laten uw gedachten u niet in verwarring brengen, het is niet nodig zo bleek te worden van schrik. </span><span class="verse"><sup id="Dan.5.11" class="v">11</sup>Er is een man in uw koninkrijk in wie de geest van de <span class="highlight tooltipkeyword" data-keyword="1038" title="">heilige</span> <span class="highlight tooltipkeyword" data-keyword="521" title="">goden</span> woont. In de dagen van uw vader bewees hij al evenveel verstand, inzicht en wijsheid te bezitten als de <span class="highlight tooltipkeyword" data-keyword="521" title="">goden</span>. Koning Nebukadnessar, uw vader, heeft hem benoemd tot hoofd van de <span class="highlight tooltipkeyword" data-keyword="1840" title="">magiërs</span>, bezweerders, Chaldeeën en waarzeggers - uw vader, majesteit! </span><span class="verse"><sup id="Dan.5.12" class="v">12</sup>Deze <span class="highlight tooltipkeyword" data-keyword="1735" title="">Daniël</span>, die door de koning Beltesassar werd genoemd, beschikt over een buitengewone begaafdheid, en over kennis en verstand, waardoor hij dromen kan uitleggen, raadsels kan oplossen en knopen ontwarren. Ontbied daarom <span class="highlight tooltipkeyword" data-keyword="1735" title="">Daniël</span>, hij zal u vertellen wat er staat.'</span></p> 
  <p class="p"><span class="indent"></span><span class="verse"><sup id="Dan.5.13" class="v">13</sup>Vervolgens werd <span class="highlight tooltipkeyword" data-keyword="1735" title="">Daniël</span> voor de koning geleid. De koning zei tegen hem: 'Dus u bent <span class="highlight tooltipkeyword" data-keyword="1735" title="">Daniël</span>, een van de Judese ballingen die de koning, mijn vader, uit Juda heeft gevoerd? </span><span class="verse"><sup id="Dan.5.14" class="v">14</sup>Ik heb gehoord dat de geest van de <span class="highlight tooltipkeyword" data-keyword="521" title="">goden</span> in u woont, en dat u over veel verstand, inzicht en wijsheid beschikt. </span><span class="verse"><sup id="Dan.5.15" class="v">15</sup>De wijzen en bezweerders zijn bij mij gebracht om deze tekens te lezen en mij te vertellen wat er staat. Maar zij kunnen mij niet zeggen wat de woorden betekenen. </span><span class="verse"><sup id="Dan.5.16" class="v">16</sup>Ik heb over u gehoord dat u duidingen kunt geven en knopen ontwarren. Welnu, als u de tekens kunt lezen en mij kunt zeggen wat er staat, zult u in purper gekleed worden, een gouden keten om uw hals dragen en als derde in rang over het koninkrijk regeren.'</span></p> 
  <p class="p"><span class="indent"></span><span class="verse"><sup id="Dan.5.17" class="v">17</sup><span class="highlight tooltipkeyword" data-keyword="1735" title="">Daniël</span> antwoordde de koning: 'U mag uw kostbare geschenken houden, of ze aan een ander geven. Maar ik zal de tekens voor de koning lezen en hem zeggen wat er staat. </span><span class="verse"><sup id="Dan.5.18" class="v">18</sup>Majesteit - God, de Hoogste, heeft uw vader Nebukadnessar koninklijke macht, aanzien, eer en majesteit geschonken, </span><span class="verse"><sup id="Dan.5.19" class="v">19</sup>en door zijn van God gegeven grootheid beefden alle volken en naties, welke taal zij ook spraken, van ontzag voor hem. Hij doodde wie hij wilde en liet leven wie hij wilde. Hij verhief wie hij wilde en vernederde wie hij wilde. </span><span class="verse"><sup id="Dan.5.20" class="v">20</sup>Maar toen hij hooghartig en overmoedig werd, is hij van zijn koningstroon gestoten en is zijn eer hem ontnomen. </span><span class="verse"><sup id="Dan.5.21" class="v">21</sup>Hij werd door de mensen verstoten, hij kreeg het <span class="highlight tooltipkeyword" data-keyword="631" title="">hart</span> van een dier en hij leefde onder de wilde ezels. Hij at gras als de <span class="highlight tooltipkeyword" data-keyword="1269" title="">runderen</span> en zijn lichaam werd vochtig van de dauw van de hemel, totdat hij erkende dat God, de Hoogste, boven het koningschap van de mensen staat en dat hij alleen bepaalt aan wie hij dat verleent. </span><span class="verse"><sup id="Dan.5.22" class="v">22</sup>En hoewel u dit alles wist, bent u, zijn zoon Belsassar, niet nederig gebleven. </span><span class="verse"><sup id="Dan.5.23" class="v">23</sup>U bent tegen de Heer van de hemel opgestaan. U hebt de <span class="highlight tooltipkeyword" data-keyword="1096" title="">bekers</span> laten halen die uit zijn tempel afkomstig zijn, en u en uw machthebbers, uw hoofdvrouwen en bijvrouwen, hebben er <span class="highlight tooltipkeyword" data-keyword="1101" title="">wijn</span> uit gedronken. U hebt uw <span class="highlight tooltipkeyword" data-keyword="521" title="">goden</span> van zilver en goud, van brons, ijzer, hout en steen geprezen, <span class="highlight tooltipkeyword" data-keyword="521" title="">goden</span> die niets zien of horen of weten. Maar de God die beschikt over uw levensadem en die al uw doen en laten bepaalt, hebt u niet verheerlijkt. </span><span class="verse"><sup id="Dan.5.24" class="v">24</sup>Daarom heeft hij die hand gezonden en de tekens laten opschrijven. </span><span class="verse"><sup id="Dan.5.25" class="v">25</sup>Dit is<span class="tooltipfoot" title="<span verse_id='Dan.5.25' id='Dan.5.25!f.1' class='note f'><span class='fr'>(5:25-28) </span><span class='fq'>Dit is </span><span class='ft'>[...] </span><span class='fq'>gegeven&nbsp;</span><span class='ft'>- Het is mogelijk dat de woorden menee, menee, tekeel oefarsien de namen van gewichten aanduiden (een mine, een mine, een sjekel en een halve sjekel). In het Aramees is er een woordspel tussen de woorden menee en mena, 'hij heeft geteld', tussen tekeel en tekielta, 'u bent gewogen', en tussen perees en perisat, 'het is verdeeld'.</span></span>">&nbsp;<span class="highlighticon icon-stack"></span></span> wat er geschreven staat: <span class="tl">Menee, menee, tekeel oefarsien</span>. </span><span class="verse"><sup id="Dan.5.26" class="v">26</sup>En dit is wat het betekent: <span class="tl">menee</span> - God heeft de dagen van uw koningschap geteld en er een einde aan gemaakt; </span><span class="verse"><sup id="Dan.5.27" class="v">27</sup><span class="tl">tekeel</span> - u bent gewogen en te licht bevonden; </span><span class="verse"><sup id="Dan.5.28" class="v">28</sup><span class="tl">perees</span> - uw koninkrijk is verdeeld en aan de Meden en de Perzen gegeven.'</span></p> 
  <p class="p"><span class="indent"></span><span class="verse"><sup id="Dan.5.29" class="v">29</sup>Toen gaf Belsassar bevel <span class="highlight tooltipkeyword" data-keyword="1735" title="">Daniël</span> in purper te kleden en hem een gouden keten om de hals te hangen, en hij liet afkondigen dat <span class="highlight tooltipkeyword" data-keyword="1735" title="">Daniël</span> als derde in rang zou regeren over het koninkrijk. </span><span class="verse"><sup id="Dan.5.30" class="v">30</sup>Diezelfde nacht werd Belsassar, de koning van de Chaldeeën, gedood.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>6</h1><sup id="Dan.6.1" class="v">1</sup>Darius de Mediër verkreeg het koningschap; hij was toen tweeënzestig jaar.</p> 
  <h3 class="s"><span class="highlight tooltipkeyword" data-keyword="1735" title="">Daniël</span> in de leeuwenkuil</h3> 
  <p class="p"><span class="verse"><sup id="Dan.6.2" class="v">2</sup>Darius ging ertoe over honderdtwintig satrapen over het gehele koninkrijk aan te stellen. </span><span class="verse"><sup id="Dan.6.3" class="v">3</sup>Boven hen stelde hij drie rijksbestuurders aan, van wie <span class="highlight tooltipkeyword" data-keyword="1735" title="">Daniël</span> er een was; aan hen moesten de satrapen rekenschap afleggen, opdat de koning geen schade zou lijden. </span><span class="verse"><sup id="Dan.6.4" class="v">4</sup><span class="highlight tooltipkeyword" data-keyword="1735" title="">Daniël</span> nu onderscheidde zich van de rijksbestuurders en satrapen door zijn buitengewone begaafdheid. De koning overwoog zelfs hem over het hele koninkrijk aan te stellen. </span><span class="verse"><sup id="Dan.6.5" class="v">5</sup>Daarom probeerden de rijksbestuurders en satrapen in <span class="highlight tooltipkeyword" data-keyword="1735" title="">Daniëls</span> bewind iets te vinden om hem voor aan te klagen, maar zij konden geen grond voor een aanklacht vinden of hem op een <span class="highlight tooltipkeyword" data-keyword="1710" title="">misstap</span> betrappen, want hij was betrouwbaar en hij had nooit zijn plicht verzuimd of een <span class="highlight tooltipkeyword" data-keyword="1710" title="">misstap</span> begaan. </span><span class="verse"><sup id="Dan.6.6" class="v">6</sup>Toen zeiden die mannen: 'Met geen mogelijkheid zullen wij deze <span class="highlight tooltipkeyword" data-keyword="1735" title="">Daniël</span> kunnen aanklagen, tenzij we iets zoeken dat verband houdt met de wet van zijn God.' </span><span class="verse"><sup id="Dan.6.7" class="v">7</sup>Daarop richtten de rijksbestuurders en satrapen zich tot de koning met een dringend verzoek: 'Koning Darius, leef in eeuwigheid! </span><span class="verse"><sup id="Dan.6.8" class="v">8</sup>Alle rijksbestuurders van het koninkrijk, stadhouders en satrapen, raadsheren en gouverneurs, zijn van mening dat er een koninklijk besluit moet worden uitgevaardigd waarin wordt vastgelegd dat eenieder die de komende dertig dagen een verzoek tot een god of een mens richt in plaats van tot u, majesteit, in de leeuwenkuil zal worden geworpen. </span><span class="verse"><sup id="Dan.6.9" class="v">9</sup>Welnu, majesteit, vaardig dat verbod uit en stel het op schrift, zodat het niet veranderd kan worden, zoals geen enkele wet van de Meden en de Perzen kan worden herroepen.' </span><span class="verse"><sup id="Dan.6.10" class="v">10</sup>Hierop stelde koning Darius het verbod op schrift.</span></p> 
  <p class="p"><span class="indent"></span><span class="verse"><sup id="Dan.6.11" class="v">11</sup>Toen <span class="highlight tooltipkeyword" data-keyword="1735" title="">Daniël</span> hoorde van het besluit dat op schrift gesteld was, ging hij naar zijn huis. In zijn <span class="highlight tooltipkeyword" data-keyword="1798" title="">bovenvertrek</span> had hij in de richting van Jeruzalem open vensters. Daar knielde hij neer, bad tot zijn God en prees hem, precies zoals driemaal per dag zijn gewoonte was. </span><span class="verse"><sup id="Dan.6.12" class="v">12</sup>Maar toen drongen de mannen zijn huis binnen en troffen <span class="highlight tooltipkeyword" data-keyword="1735" title="">Daniël</span> aan terwijl hij tot zijn God bad en hem prees. </span><span class="verse"><sup id="Dan.6.13" class="v">13</sup>Ze gingen onmiddellijk naar de koning en wezen hem op het koninklijk besluit: 'Hebt u geen verbod op schrift laten stellen dat ieder mens die de komende dertig dagen een verzoek tot een god of een mens richt in plaats van tot u, majesteit, in de leeuwenkuil zal worden geworpen?' De koning antwoordde: 'Die verordening ligt even vast als elke wet van de Meden en de Perzen, ze kan niet worden herroepen.' </span><span class="verse"><sup id="Dan.6.14" class="v">14</sup>Toen zeiden ze tegen de koning: '<span class="highlight tooltipkeyword" data-keyword="1735" title="">Daniël</span>, een van de Judese ballingen, slaat geen acht op u, majesteit, noch op het besluit dat u op schrift hebt laten stellen; driemaal daags verricht hij zijn gebed.' </span><span class="verse"><sup id="Dan.6.15" class="v">15</sup>De koning was zeer ontstemd toen hij deze beschuldiging hoorde, en hij zon op middelen om <span class="highlight tooltipkeyword" data-keyword="1735" title="">Daniël</span> te redden. Tot zonsondergang deed hij alles wat in zijn macht lag om <span class="highlight tooltipkeyword" data-keyword="1735" title="">Daniël</span> te beschermen. </span><span class="verse"><sup id="Dan.6.16" class="v">16</sup>Maar de mannen drongen bij de koning aan en zeiden: 'Bedenk, majesteit, dat geen verbod of besluit dat de koning heeft uitgevaardigd veranderd kan worden; het is een wet van de Meden en de Perzen.' </span><span class="verse"><sup id="Dan.6.17" class="v">17</sup>Hierop gaf de koning bevel <span class="highlight tooltipkeyword" data-keyword="1735" title="">Daniël</span> te halen en hem in de leeuwenkuil te werpen. De koning zei tegen <span class="highlight tooltipkeyword" data-keyword="1735" title="">Daniël</span>: 'Uw God, die u zo vasthoudend dient, zal u redden!' </span><span class="verse"><sup id="Dan.6.18" class="v">18</sup>Er werd een steen gebracht waarmee de opening van de kuil werd afgedekt, en de koning <span class="highlight tooltipkeyword" data-keyword="1130" title="">verzegelde</span> die met zijn <span class="highlight tooltipkeyword" data-keyword="1130" title="">zegelring</span> en met de <span class="highlight tooltipkeyword" data-keyword="1130" title="">zegelring</span> van zijn machthebbers, om te verhinderen dat iemand iets aan <span class="highlight tooltipkeyword" data-keyword="1735" title="">Daniëls</span> omstandigheden zou veranderen.</span></p> 
  <p class="p"><span class="indent"></span><span class="verse"><sup id="Dan.6.19" class="v">19</sup>Daarna keerde de koning terug naar zijn paleis en bracht de nacht door zonder iets te eten; hij kon de slaap niet vatten, maar liet niets ter afleiding brengen. </span><span class="verse"><sup id="Dan.6.20" class="v">20</sup>Vroeg in de ochtend, toen het licht begon te worden, stond de koning op en haastte zich naar de leeuwenkuil. </span><span class="verse"><sup id="Dan.6.21" class="v">21</sup>Zodra hij in de buurt van de kuil kwam, riep hij <span class="highlight tooltipkeyword" data-keyword="1735" title="">Daniël</span> met bedroefde stem toe: '<span class="highlight tooltipkeyword" data-keyword="1735" title="">Daniël</span>, dienaar van de levende God, heeft uw God, die u zo vasthoudend dient, u van de leeuwen kunnen redden?' </span><span class="verse"><sup id="Dan.6.22" class="v">22</sup>En <span class="highlight tooltipkeyword" data-keyword="1735" title="">Daniël</span> zei tegen de koning: 'Majesteit, leef in eeuwigheid! </span><span class="verse"><sup id="Dan.6.23" class="v">23</sup>Mijn God heeft zijn <span class="highlight tooltipkeyword" data-keyword="522" title="">engel</span> gezonden en de leeuwenmuilen gesloten. Ze hebben mij geen kwaad gedaan, omdat hij mij onschuldig acht; maar ook u, majesteit, heb ik niets misdaan.' </span><span class="verse"><sup id="Dan.6.24" class="v">24</sup>De koning was bijzonder verheugd en hij beval <span class="highlight tooltipkeyword" data-keyword="1735" title="">Daniël</span> uit de kuil te halen. <span class="highlight tooltipkeyword" data-keyword="1735" title="">Daniël</span> werd uit de kuil getrokken, en hij bleek ongedeerd te zijn, want hij had op zijn God vertrouwd. </span><span class="verse"><sup id="Dan.6.25" class="v">25</sup>Toen gaf de koning bevel de mannen te brengen die <span class="highlight tooltipkeyword" data-keyword="1735" title="">Daniël</span> hadden beschuldigd, en hij liet hen samen met hun kinderen en hun vrouwen in de leeuwenkuil werpen. Ze hadden de bodem van de kuil nog niet geraakt, of de leeuwen stortten zich op hen en vermorzelden al hun botten.</span></p> 
  <p class="p"><span class="indent"></span><span class="verse"><sup id="Dan.6.26" class="v">26</sup>Daarop schreef koning Darius aan alle volken en naties, welke taal zij ook spraken en waar ter wereld zij ook woonden: 'Moge uw voorspoed groot zijn! </span><span class="verse"><sup id="Dan.6.27" class="v">27</sup>Hierbij beveel ik dat iedereen in het machtsgebied van mijn koninkrijk eerbiedig ontzag moet tonen voor de God van <span class="highlight tooltipkeyword" data-keyword="1735" title="">Daniël</span>. Want hij is de levende God die bestaat in eeuwigheid. Zijn koningschap gaat nooit te gronde en zijn heerschappij is zonder einde. </span><span class="verse"><sup id="Dan.6.28" class="v">28</sup>Hij redt en bevrijdt, geeft tekenen en doet wonderen in de hemel en op aarde; hij heeft <span class="highlight tooltipkeyword" data-keyword="1735" title="">Daniël</span> uit de klauwen van de leeuwen gered.'</span></p> 
  <p class="p"><span class="indent"></span><span class="verse"><sup id="Dan.6.29" class="v">29</sup>Zo ging het <span class="highlight tooltipkeyword" data-keyword="1735" title="">Daniël</span> voorspoedig onder het koningschap van Darius en onder het koningschap van Cyrus de Pers.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het visioen van de vier dieren</h3> 
  <p class="p"><h1>7</h1><span class="verse"><sup id="Dan.7.1" class="v">1-2</sup>In het eerste jaar van koning Belsassar van Babylonië had <span class="highlight tooltipkeyword" data-keyword="1735" title="">Daniël</span> een <span class="highlight tooltipkeyword" data-keyword="1047,1048" title="">droom</span>, beelden kwamen in hem op tijdens zijn slaap. Hij schreef die <span class="highlight tooltipkeyword" data-keyword="1047,1048" title="">droom</span> op en zijn verslag begon aldus:</span></p> 
  <p class="p"><span class="indent"></span>'Ik had een nachtelijk <span class="highlight tooltipkeyword" data-keyword="1047,1048" title="">visioen</span> waarin ik zag hoe de vier winden van de hemel de grote zee in beroering brachten.<span class="verse"><sup id="Dan.7.3" class="v">3</sup>Vier grote dieren rezen op uit de zee, elk met een andere gestalte. </span><span class="verse"><sup id="Dan.7.4" class="v">4</sup>Het eerste dier leek op een leeuw, maar dan met adelaarsvleugels. Ik zag hoe zijn vleugels werden uitgerukt, hoe het dier werd opgetild, op twee voeten overeind werd gezet als een mens en ook het <span class="highlight tooltipkeyword" data-keyword="631" title="">hart</span> van een mens kreeg. </span><span class="verse"><sup id="Dan.7.5" class="v">5</sup>Toen verscheen er een tweede dier; het leek op een beer en het had zich half opgericht. Het hield drie ribben tussen de tanden van zijn muil, en het dier werd aangespoord met de woorden: "Sta op, eet veel vlees." </span><span class="verse"><sup id="Dan.7.6" class="v">6</sup>Daarna zag ik een ander dier; het leek op een panter, maar dan met vier vogelvleugels op zijn rug, en het had ook vier koppen. Dit dier werd macht toebedeeld. </span><span class="verse"><sup id="Dan.7.7" class="v">7</sup>Daarna zag ik in mijn nachtelijke visioenen een vierde dier, angstaanjagend, afschrikwekkend en geweldig sterk, met grote ijzeren tanden. Het vrat en vermaalde alles, en wat overbleef vertrapte het met zijn poten. Het verschilde van alle dieren die daarvoor verschenen waren, en het had tien horens. </span><span class="verse"><sup id="Dan.7.8" class="v">8</sup>Toen ik naar de horens keek zag ik hoe een kleine, nieuwe horen tussen de andere opkwam; drie van de oude horens werden uitgerukt om er plaats voor te maken. En in die horen bevonden zich ogen als mensenogen en een mond vol grootspraak. </span><span class="verse"><sup id="Dan.7.9" class="v">9</sup>Ik zag dat er tronen werden neergezet en dat er een oude wijze plaatsnam. Zijn kleed was wit als sneeuw, zijn hoofdhaar als zuivere wol. Zijn troon bestond uit vuurvlammen, de wielen uit laaiend vuur. </span><span class="verse"><sup id="Dan.7.10" class="v">10</sup>Een rivier van vuur welde op en stroomde voor hem uit. Duizend maal duizenden dienden hem, tienduizend maal tienduizenden stonden voor hem. Het hof nam plaats en de boeken werden geopend. </span><span class="verse"><sup id="Dan.7.11" class="v">11</sup>Ik zag hoe het dier werd gedood vanwege de grootspraak van de horen, ik zag hoe zijn lichaam werd vernietigd en aan de vlammen werd prijsgegeven. </span><span class="verse"><sup id="Dan.7.12" class="v">12</sup>De andere dieren werd wel hun macht ontnomen, maar hun werd nog enige tijd van leven gegund. </span><span class="verse"><sup id="Dan.7.13" class="v">13</sup>In mijn nachtelijke visioenen zag ik dat er met de wolken van de hemel iemand kwam die eruitzag als een mens. Hij naderde de oude wijze en werd voor hem geleid. </span><span class="verse"><sup id="Dan.7.14" class="v">14</sup>Hem werden macht, eer en het koningschap verleend, en alle volken en naties, welke taal zij ook spraken, dienden hem. Zijn heerschappij was een eeuwige heerschappij die nooit ten einde zou komen, zijn koningschap zou nooit te gronde gaan.</span></p> 
  <p class="p"><span class="indent"></span><span class="verse"><sup id="Dan.7.15" class="v">15</sup>Ik, <span class="highlight tooltipkeyword" data-keyword="1735" title="">Daniël</span>, was tot in het diepst van mijn gemoed geraakt; de visioenen die door mijn hoofd gingen brachten mij in verwarring. </span><span class="verse"><sup id="Dan.7.16" class="v">16</sup>Ik wendde me tot een van de omstanders en vroeg hem naar de ware betekenis van dit alles. Hij gaf mij deze verklaring: </span><span class="verse"><sup id="Dan.7.17" class="v">17</sup>"Die grote dieren, vier in getal, duiden op vier koningen die uit de aarde zullen opkomen. </span><span class="verse"><sup id="Dan.7.18" class="v">18</sup>Daarna zullen de <span class="highlight tooltipkeyword" data-keyword="1038" title="">heiligen</span> van de hoogste God het koningschap ontvangen, en zij zullen het koningschap altijd behouden - voor eeuwig en altijd." </span><span class="verse"><sup id="Dan.7.19" class="v">19</sup>Toen wilde ik de ware betekenis weten van het vierde dier, dat anders was dan alle andere, buitengewoon angstaanjagend met zijn ijzeren tanden en bronzen klauwen, dat alles vrat en vermaalde en wat overbleef met zijn poten vertrapte; </span><span class="verse"><sup id="Dan.7.20" class="v">20</sup>en de betekenis van de tien horens op zijn kop en van de nieuwe horen die opkwam, waarvoor er drie moesten wijken - de horen met ogen en een mond vol grootspraak die er groter uitzag dan de andere. </span><span class="verse"><sup id="Dan.7.21" class="v">21</sup>Ik had immers gezien hoe die horen strijd voerde tegen de <span class="highlight tooltipkeyword" data-keyword="1038" title="">heiligen</span> en hen overwon, </span><span class="verse"><sup id="Dan.7.22" class="v">22</sup>totdat de oude wijze kwam, er recht werd verschaft aan de <span class="highlight tooltipkeyword" data-keyword="1038" title="">heiligen</span> van de hoogste God en de tijd aanbrak dat de <span class="highlight tooltipkeyword" data-keyword="1038" title="">heiligen</span> het koningschap in bezit kregen. </span><span class="verse"><sup id="Dan.7.23" class="v">23</sup>Hij zei: "Dat vierde dier duidt op een vierde koninkrijk dat op aarde zal komen, anders dan alle andere koninkrijken, en dat de hele aarde zal verslinden, vertrappen en vermorzelen. </span><span class="verse"><sup id="Dan.7.24" class="v">24</sup>Die tien horens duiden op tien koningen die uit dat koninkrijk zullen opstaan, maar na hen zal een andere opstaan, anders dan alle vorige, en deze zal drie koningen ten val brengen. </span><span class="verse"><sup id="Dan.7.25" class="v">25</sup>Hij zal in opstand komen tegen de hoogste God, en de <span class="highlight tooltipkeyword" data-keyword="1038" title="">heiligen</span> van de hoogste onderdrukken. Hij zal proberen hun feesten en hun wet te veranderen, en zij zullen aan zijn heerschappij zijn overgeleverd voor één tijd, een dubbele tijd en een halve tijd. </span><span class="verse"><sup id="Dan.7.26" class="v">26</sup>Dan zal het hof plaatsnemen en zal hem zijn heerschappij ontnomen worden, hij zal voor eeuwig verdelgd en vernietigd worden. </span><span class="verse"><sup id="Dan.7.27" class="v">27</sup>Het koningschap, de heerschappij en de grootheid van alle koninkrijken onder de hemel zullen gegeven worden aan het volk van de <span class="highlight tooltipkeyword" data-keyword="1038" title="">heiligen</span> van de hoogste God. Zijn koningschap is een eeuwig koningschap en alle machten zullen hem dienen en gehoorzamen."</span></p> 
  <p class="p"><span class="indent"></span><span class="verse"><sup id="Dan.7.28" class="v">28</sup>Hier eindigt mijn verslag. Wat mij, <span class="highlight tooltipkeyword" data-keyword="1735" title="">Daniël</span>, betreft, mijn gedachten brachten mij geheel in verwarring en ik werd bleek; ik koesterde die woorden in mijn <span class="highlight tooltipkeyword" data-keyword="631" title="">hart</span>.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het visioen van de ram en de geitenbok</h3> 
  <p class="p"><h1>8</h1><span class="verse"><sup id="Dan.8.1" class="v">1</sup>In het derde regeringsjaar van koning Belsassar kreeg ik, <span class="highlight tooltipkeyword" data-keyword="1735" title="">Daniël</span>, na het <span class="highlight tooltipkeyword" data-keyword="1047,1048" title="">visioen</span> dat ik eerder had ontvangen weer een <span class="highlight tooltipkeyword" data-keyword="1047,1048" title="">visioen</span>. </span><span class="verse"><sup id="Dan.8.2" class="v">2</sup>In dat <span class="highlight tooltipkeyword" data-keyword="1047,1048" title="">visioen</span> -&nbsp;ik bevond me op dat moment in de burcht van Susa, in de provincie Elam&nbsp;- stond ik bij het Ulaikanaal. </span><span class="verse"><sup id="Dan.8.3" class="v">3</sup>Ik sloeg mijn ogen op en zag bij het kanaal een ram. Hij had twee horens; lange horens waren het, de ene was langer dan de andere, en de langste kwam het laatste op. </span><span class="verse"><sup id="Dan.8.4" class="v">4</sup>Ik zag de ram stoten naar het westen, het noorden en het zuiden. Er was geen dier dat tegen hem standhield; er was niemand die zich uit zijn macht kon redden. Hij deed wat hij wilde en maakte zich groot. </span><span class="verse"><sup id="Dan.8.5" class="v">5</sup>Terwijl ik ernaar keek, zag ik vanuit het westen een geitenbok aankomen, hij snelde over de uitgestrekte vlakte zonder de grond te raken. De bok had een opvallende horen tussen zijn ogen. </span><span class="verse"><sup id="Dan.8.6" class="v">6</sup>Hij naderde de ram met de twee horens die ik bij het kanaal had zien staan, en schoot met een razende kracht op hem af. </span><span class="verse"><sup id="Dan.8.7" class="v">7</sup>Ik zag hoe hij op de ram afstormde, hem woedend aanviel en al stotend beide horens van de ram wist te breken. De ram had te weinig kracht om weerstand te bieden. De bok wierp hem omver en vertrapte hem; er was niemand die de ram uit zijn macht kon redden. </span><span class="verse"><sup id="Dan.8.8" class="v">8</sup>De geitenbok maakte zich bijzonder groot, maar op het toppunt van zijn macht brak zijn grote horen af. Daarvoor in de plaats kwamen vier opvallende horens, die naar de vier windrichtingen wezen. </span><span class="verse"><sup id="Dan.8.9" class="v">9</sup>Uit één daarvan kwam nog een horen op, die eerst klein was, maar geweldig uitgroeide naar het zuiden, naar het oosten en naar het Sieraadland. </span><span class="verse"><sup id="Dan.8.10" class="v">10</sup>Hij groeide tot aan de hemelmachten en zorgde ervoor dat een deel van het sterrenleger naar de aarde viel, en hij vertrapte het. </span><span class="verse"><sup id="Dan.8.11" class="v">11</sup>Hij verhief zich zelfs tegen de vorst van het leger, waardoor de vorst het dagelijks <span class="highlight tooltipkeyword" data-keyword="575" title="">offer</span> werd ontnomen en zijn heiligdom werd neergehaald. </span><span class="verse"><sup id="Dan.8.12" class="v">12</sup>Hij bracht een leger op de been tegen het dagelijks <span class="highlight tooltipkeyword" data-keyword="575" title="">offer</span>, hij overtrad de wet en richtte de waarheid te gronde. Alles wat hij ondernam lukte hem. </span><span class="verse"><sup id="Dan.8.13" class="v">13</sup>Toen hoorde ik een <span class="highlight tooltipkeyword" data-keyword="1038" title="">heilige</span> spreken, en een andere <span class="highlight tooltipkeyword" data-keyword="1038" title="">heilige</span> zei tegen degene die gesproken had: 'Hoe lang zal het duren, wat in het <span class="highlight tooltipkeyword" data-keyword="1047,1048" title="">visioen</span> is gezegd over het dagelijks <span class="highlight tooltipkeyword" data-keyword="575" title="">offer</span> en de verwoestende <span class="highlight tooltipkeyword" data-keyword="1711,1710" title="">overtreding</span>, de ontwijding van het heiligdom en het vertrapte leger?' </span><span class="verse"><sup id="Dan.8.14" class="v">14</sup>Hij zei tegen mij: 'Drieëntwintighonderd avonden en ochtenden; daarna zal het heiligdom in ere worden hersteld.'</span></p> 
  <p class="p"><span class="indent"></span><span class="verse"><sup id="Dan.8.15" class="v">15</sup>Toen ik, <span class="highlight tooltipkeyword" data-keyword="1735" title="">Daniël</span>, het <span class="highlight tooltipkeyword" data-keyword="1047,1048" title="">visioen</span> zag en het probeerde te begrijpen, verscheen er iemand voor me die eruitzag als een man. </span><span class="verse"><sup id="Dan.8.16" class="v">16</sup>En over het Ulaikanaal hoorde ik een menselijke stem roepen: 'Gabriël, zorg dat hij het droomgezicht begrijpt.' </span><span class="verse"><sup id="Dan.8.17" class="v">17</sup>Hij kwam vlak bij me staan. Ik schrok en viel voorover. Hij zei: 'Begrijp, mensenkind, dat het <span class="highlight tooltipkeyword" data-keyword="1047,1048" title="">visioen</span> naar de tijd van het einde verwijst.' </span><span class="verse"><sup id="Dan.8.18" class="v">18</sup>Terwijl hij tegen me sprak, verloor ik het bewustzijn en viel op de grond. Hij raakte me aan, hielp me overeind </span><span class="verse"><sup id="Dan.8.19" class="v">19</sup>en zei: 'Ik zal je vertellen wat er gebeurt als Gods toorn is uitgewoed, want het gaat over het tijdstip van het einde. </span><span class="verse"><sup id="Dan.8.20" class="v">20</sup>De ram met de twee horens die je zag, duidt op de koningen van de Meden en de Perzen. </span><span class="verse"><sup id="Dan.8.21" class="v">21</sup>De harige geitenbok is de koning van Griekenland. De grote horen tussen zijn ogen is de eerste koning. </span><span class="verse"><sup id="Dan.8.22" class="v">22</sup>De horen brak af en er kwamen vier andere voor in de plaats; dat betekent dat er vier koninkrijken uit het volk zullen ontstaan, maar niet met dezelfde kracht. </span><span class="verse"><sup id="Dan.8.23" class="v">23</sup>Aan het einde van hun heerschappij, als de tijd van de overtreders voorbij is, zal er een meedogenloze koning opstaan, bedreven in listen. </span><span class="verse"><sup id="Dan.8.24" class="v">24</sup>Zijn kracht zal groot zijn -&nbsp;maar het is niet zijn eigen kracht&nbsp;- en hij zal een ongehoorde verwoesting aanrichten. Alles wat hij onderneemt zal hem lukken; machtigen zal hij in het verderf storten, ook het volk van de <span class="highlight tooltipkeyword" data-keyword="1038" title="">heiligen</span>. </span><span class="verse"><sup id="Dan.8.25" class="v">25</sup>Door zijn listigheid slaagt hij in elk bedrog. Hij zal hoogmoedig zijn en velen onverhoeds in het verderf storten. Tegen de vorst der vorsten zal hij opstaan, maar zonder dat er een mensenhand aan te pas komt zal hij gebroken worden. </span><span class="verse"><sup id="Dan.8.26" class="v">26</sup>Het <span class="highlight tooltipkeyword" data-keyword="1047,1048" title="">visioen</span> waarin over de avonden en ochtenden werd gesproken, is waar. En jij, houd dit droomgezicht voor je, want het verwijst naar een verre toekomst.'</span></p> 
  <p class="p"><span class="indent"></span><span class="verse"><sup id="Dan.8.27" class="v">27</sup>Ik, <span class="highlight tooltipkeyword" data-keyword="1735" title="">Daniël</span>, was uitgeput en enige dagen <span class="highlight tooltipkeyword" data-keyword="148" title="">ziek</span>. Toen ik hersteld was, diende ik de koning weer. Maar ik was verbijsterd over het droomgezicht en ik begreep het niet.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Openbaring aan Daniël over de zeventig weken</h3> 
  <p class="p"><h1>9</h1><span class="verse"><sup id="Dan.9.1" class="v">1</sup>In het eerste jaar nadat Darius, zoon van Xerxes en Mediër van geboorte, tot koning was gekroond over het rijk van de Chaldeeën, </span><span class="verse"><sup id="Dan.9.2" class="v">2</sup>in het eerste jaar van zijn koningschap, leidde ik, <span class="highlight tooltipkeyword" data-keyword="1735" title="">Daniël</span>, uit de boeken af hoeveel jaren het zou duren voordat de puinhopen van Jeruzalem verdwenen zouden zijn. Zoals de <span class="nd">HEER</span> aan de <span class="highlight tooltipkeyword" data-keyword="1033,1030,1035,1032" title="">profeet</span> <span class="highlight tooltipkeyword" data-keyword="1031,1033,1727" title="">Jeremia</span> had gezegd, waren dat er zeventig. </span><span class="verse"><sup id="Dan.9.3" class="v">3</sup>Ik wendde mij tot God, de Heer, en gaf me over aan gebed en smeekbeden, al vastend en rouwend. </span><span class="verse"><sup id="Dan.9.4" class="v">4</sup>Ik bad tot de <span class="nd">HEER</span>, mijn God, en beleed <span class="highlight tooltipkeyword" data-keyword="1710,1711" title="">schuld</span>: 'Heer, grote en geduchte God, die zijn beloften nakomt en trouw is aan wie hem <span class="highlight tooltipkeyword" data-keyword="1056" title="">liefhebben</span> en doen wat hij gebiedt; </span><span class="verse"><sup id="Dan.9.5" class="v">5</sup>wij hebben gezondigd en ons misdragen. Wij zijn slecht en <span class="highlight tooltipkeyword" data-keyword="1710" title="">opstandig</span> geweest, wij zijn van uw geboden en regels afgeweken </span><span class="verse"><sup id="Dan.9.6" class="v">6</sup>en wij hebben niet geluisterd naar uw dienaren, de <span class="highlight tooltipkeyword" data-keyword="1031" title="">profeten</span>, die in uw naam tot onze koningen, onze vorsten, onze <span class="highlight tooltipkeyword" data-keyword="390" title="">oudsten</span> en tot het hele volk gesproken hebben. </span><span class="verse"><sup id="Dan.9.7" class="v">7</sup>U, Heer, staat in uw recht, maar tot op deze dag staat de schaamte ons op het gezicht, ons, de mannen van Juda, de inwoners van Jeruzalem, alle Israëlieten, of ze nu dichtbij zijn of ver weg, in alle landen waarheen u hen hebt verdreven vanwege hun ontrouw jegens u. </span><span class="verse"><sup id="Dan.9.8" class="v">8</sup><span class="nd">HEER</span>, ons en onze koningen, onze vorsten en onze <span class="highlight tooltipkeyword" data-keyword="390" title="">oudsten</span> staat de schaamte op het gezicht, omdat wij tegen u gezondigd hebben. </span><span class="verse"><sup id="Dan.9.9" class="v">9</sup>De Heer, onze God, is vol erbarmen en <span class="highlight tooltipkeyword" data-keyword="1062,1712" title="">vergeving</span>, hoewel wij tegen hem in opstand zijn gekomen </span><span class="verse"><sup id="Dan.9.10" class="v">10</sup>en niet hebben geluisterd naar de <span class="nd">HEER</span>, onze God. We hebben de lessen die hij ons door zijn dienaren, de <span class="highlight tooltipkeyword" data-keyword="1031" title="">profeten</span>, heeft laten leren in de wind geslagen. </span><span class="verse"><sup id="Dan.9.11" class="v">11</sup>Alle Israëlieten hebben uw wet overtreden, zijn daarvan afgeweken en hebben niet naar u geluisterd. De met een <span class="highlight tooltipkeyword" data-keyword="1700,1702,162" title="">eed</span> bekrachtigde vervloekingen die opgetekend staan in de wet van <span class="highlight tooltipkeyword" data-keyword="1723" title="">Mozes</span>, de dienaar van God, zijn over ons uitgestort, want wij hebben tegen u gezondigd. </span><span class="verse"><sup id="Dan.9.12" class="v">12</sup>God heeft groot onheil over ons gebracht en het dreigement uitgevoerd dat hij tegen ons en onze leiders had geuit; in de hele wereld is nog niet gebeurd wat Jeruzalem is overkomen. </span><span class="verse"><sup id="Dan.9.13" class="v">13</sup><span class="highlight tooltipkeyword" data-keyword="1710,1711" title="">Het kwaad</span> dat over ons gekomen is, staat al beschreven in de wet van <span class="highlight tooltipkeyword" data-keyword="1723" title="">Mozes</span>, en toch hebben wij de <span class="nd">HEER</span>, onze God, niet gunstig gestemd door afstand te nemen van onze <span class="highlight tooltipkeyword" data-keyword="1710" title="">overtredingen</span> en uw waarheid in acht te nemen. </span><span class="verse"><sup id="Dan.9.14" class="v">14</sup>Welbewust bracht de <span class="nd">HEER</span> onheil over ons, want de <span class="nd">HEER</span>, onze God, is <span class="highlight tooltipkeyword" data-keyword="1629,1621,1630" title="">rechtvaardig</span> in alles wat hij doet, maar wij hebben niet naar hem geluisterd. </span><span class="verse"><sup id="Dan.9.15" class="v">15</sup>Nu dan, Heer, onze God, die uw volk met krachtige hand uit Egypte hebt weggeleid en daarmee uw naam hebt gevestigd tot op deze dag - wij hebben gezondigd, wij hebben ons misdragen. </span><span class="verse"><sup id="Dan.9.16" class="v">16</sup>Heer, u bent <span class="highlight tooltipkeyword" data-keyword="1629,1621,1630" title="">rechtvaardig</span>, bevrijd toch uw stad Jeruzalem, uw <span class="highlight tooltipkeyword" data-keyword="1038" title="">heilige</span> berg, van uw hevige toorn; want om onze <span class="highlight tooltipkeyword" data-keyword="1710,1711" title="">zonden</span> en om de <span class="highlight tooltipkeyword" data-keyword="1710" title="">overtredingen</span> van onze voorouders worden Jeruzalem en uw volk te schande gemaakt bij alle volken om ons heen. </span><span class="verse"><sup id="Dan.9.17" class="v">17</sup>Luister daarom, onze God, naar het gebed en de smeekbeden van uw dienaar en zie uw verwoeste heiligdom met mededogen aan, ook omwille van uzelf. </span><span class="verse"><sup id="Dan.9.18" class="v">18</sup>Geef, mijn God, gehoor aan ons en luister naar ons; open uw ogen en zie de verwoesting van de stad waaraan uw naam verbonden is. Niet omdat wij <span class="highlight tooltipkeyword" data-keyword="1629,1621,1630" title="">rechtvaardig</span> zouden hebben gehandeld leggen wij onze smeekbeden aan u voor, maar omdat uw <span class="highlight tooltipkeyword" data-keyword="1051,1053" title="">barmhartigheid</span> groot is. </span><span class="verse"><sup id="Dan.9.19" class="v">19</sup>Heer, luister naar ons! Heer, vergeef ons! Heer, verhoor ons gebed! Wacht niet langer en grijp in, mijn God, ook omwille van uzelf, want uw naam is verbonden aan uw stad en aan uw volk.'</span></p> 
  <p class="p"><span class="indent"></span><span class="verse"><sup id="Dan.9.20" class="v">20</sup>Terwijl ik nog sprak en bad, mijn <span class="highlight tooltipkeyword" data-keyword="1710,1711,1062,1063" title="">zonde</span> en de <span class="highlight tooltipkeyword" data-keyword="1710,1711,1062,1063" title="">zonde</span> van mijn volk Israël beleed, en mijn smeekbede omwille van de <span class="highlight tooltipkeyword" data-keyword="1038" title="">heilige</span> berg van mijn God richtte tot de <span class="nd">HEER</span>, mijn God, </span><span class="verse"><sup id="Dan.9.21" class="v">21</sup>terwijl ik mijn gebed nog uitsprak, vloog de man Gabriël, die ik eerder in het <span class="highlight tooltipkeyword" data-keyword="1047,1048" title="">visioen</span> had gezien, snel naar mij toe. Het was de tijd van het avondoffer. </span><span class="verse"><sup id="Dan.9.22" class="v">22</sup>Hij begon mij uitleg te geven. Hij zei: '<span class="highlight tooltipkeyword" data-keyword="1735" title="">Daniël</span>, ik ben nu gekomen om je een helder inzicht te geven. </span><span class="verse"><sup id="Dan.9.23" class="v">23</sup>Er is een woord uitgegaan toen je je smeekbede begon en ik ben gekomen om het over te brengen, want je bent zeer geliefd. Luister naar het woord en sla acht op het <span class="highlight tooltipkeyword" data-keyword="1047,1048" title="">visioen</span>. </span><span class="verse"><sup id="Dan.9.24" class="v">24</sup>Zeventig weken zijn vastgesteld voor je volk en je <span class="highlight tooltipkeyword" data-keyword="1038" title="">heilige</span> stad, voordat aan de <span class="highlight tooltipkeyword" data-keyword="1710" title="">overtredingen</span> een einde komt en de <span class="highlight tooltipkeyword" data-keyword="1710,1711" title="">zonden</span> zijn afgesloten, voordat het wangedrag is vergolden en eeuwige <span class="highlight tooltipkeyword" data-keyword="1629,1621,1631" title="">gerechtigheid</span> is gebracht, voordat het profetisch <span class="highlight tooltipkeyword" data-keyword="1047,1048" title="">visioen</span> bezegeld is en het allerheiligste gewijd. </span><span class="verse"><sup id="Dan.9.25" class="v">25</sup>Je moet weten en begrijpen: Vanaf het ogenblik waarop het woord is uitgegaan dat Jeruzalem hersteld en weer opgebouwd zal worden tot het tijdstip waarop een <span class="highlight tooltipkeyword" data-keyword="648,100,1135" title="">gezalfde</span> vorst verschijnt, zullen zeven weken verstrijken; en het herstel en de wederopbouw van de stad, met pleinen en wallen en al, zal tweeënzestig weken duren, en het zal een tijd van verdrukking zijn. </span><span class="verse"><sup id="Dan.9.26" class="v">26</sup>Na de tweeënzestig weken zal een <span class="highlight tooltipkeyword" data-keyword="648,100,1135" title="">gezalfde</span> worden vermoord, zonder dat iemand het voor hem opneemt. Het volk van een toekomstige vorst zal verderf brengen over de stad en het heiligdom. Hij zal zijn einde vinden in een overstroming. Tot aan het einde van de strijd zullen er verwoestingen zijn, zoals is vastgesteld. </span><span class="verse"><sup id="Dan.9.27" class="v">27</sup>Hij zal een sterk <span class="highlight tooltipkeyword" data-keyword="1700,1702" title="">bondgenootschap</span> sluiten met velen, één week lang. De helft van de week zal hij offers noch gaven laten brengen, en boven op het <span class="highlight tooltipkeyword" data-keyword="1818" title="">altaar</span> zal een verwoesting brengende gruwel te zien zijn, totdat het aangekondigde einde van die verwoestende kracht komt.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De eindtijd</h3> 
  <p class="p"><h1>10</h1><span class="verse"><sup id="Dan.10.1" class="v">1</sup>In het derde jaar van koning Cyrus van Perzië werd aan <span class="highlight tooltipkeyword" data-keyword="1735" title="">Daniël</span>, die Beltesassar werd genoemd, een boodschap geopenbaard. Het was een betrouwbaar bericht over een grote strijd. Door een <span class="highlight tooltipkeyword" data-keyword="1047,1048" title="">visioen</span> begreep hij het bericht.</span></p> 
  <p class="p"><span class="indent"></span><span class="verse"><sup id="Dan.10.2" class="v">2</sup>In die dagen was ik, <span class="highlight tooltipkeyword" data-keyword="1735" title="">Daniël</span>, drie volle weken in de <span class="highlight tooltipkeyword" data-keyword="1119" title="">rouw</span>. </span><span class="verse"><sup id="Dan.10.3" class="v">3</sup>Smakelijk voedsel at ik niet, vlees en <span class="highlight tooltipkeyword" data-keyword="1101" title="">wijn</span> kwamen niet in mijn mond, en ik wreef mij niet in met olie tot er drie weken verstreken waren. </span><span class="verse"><sup id="Dan.10.4" class="v">4</sup>Op de vierentwintigste dag van de eerste maand, toen ik mij aan de oever van de grote rivier de Tigris bevond, </span><span class="verse"><sup id="Dan.10.5" class="v">5</sup>sloeg ik mijn ogen op en zag een man, gekleed in <span class="highlight tooltipkeyword" data-keyword="1814" title="">linnen</span>, met om zijn lendenen een <span class="highlight tooltipkeyword" data-keyword="1637,1108" title="">gordel</span> gemaakt van goud uit Ufaz. </span><span class="verse"><sup id="Dan.10.6" class="v">6</sup>Zijn lichaam was als turkoois, zijn gezicht leek een bliksem en zijn ogen waren als fakkels van vuur. Zijn armen en voeten glansden als gepolijst koper en zijn stemgeluid leek door een mensenmenigte te worden voortgebracht. </span><span class="verse"><sup id="Dan.10.7" class="v">7</sup>Alleen ik, <span class="highlight tooltipkeyword" data-keyword="1735" title="">Daniël</span>, zag de verschijning. De mannen in mijn gezelschap zagen de verschijning niet, maar werden wel bevangen door een grote angst, zodat zij wegvluchtten en zich verborgen </span><span class="verse"><sup id="Dan.10.8" class="v">8</sup>en ik alleen overbleef. Toen ik die indrukwekkende verschijning zag, verloor ik al mijn kracht; ik werd lijkbleek en was niet in staat nog iets te doen. </span><span class="verse"><sup id="Dan.10.9" class="v">9</sup>Ik hoorde zijn stem, maar zodra ik die hoorde verloor ik het bewustzijn en viel voorover op de grond. </span><span class="verse"><sup id="Dan.10.10" class="v">10</sup>Toen raakte een hand mij aan en deed me al bevend op handen en knieën steunen. </span><span class="verse"><sup id="Dan.10.11" class="v">11</sup>Hij zei tegen me: '<span class="highlight tooltipkeyword" data-keyword="1735" title="">Daniël</span>, geliefde man, luister naar de woorden die ik tot je spreek en sta op, want ik ben naar je toe gestuurd.' Nadat hij dit gezegd had, stond ik bevend op. </span><span class="verse"><sup id="Dan.10.12" class="v">12</sup>Toen zei hij: 'Wees niet bang, <span class="highlight tooltipkeyword" data-keyword="1735" title="">Daniël</span>, want vanaf de eerste dag dat je inzicht probeerde te verkrijgen door in deemoed te buigen voor je God, is je gebed verhoord, en daarom ben ik gekomen. </span><span class="verse"><sup id="Dan.10.13" class="v">13</sup>Maar de vorst van het Perzische koninkrijk heeft mij eenentwintig dagen tegengehouden voordat Michaël, een van de voornaamste vorsten, mij te hulp schoot toen ik daar, bij de koningen van Perzië, zo alleen stond. </span><span class="verse"><sup id="Dan.10.14" class="v">14</sup>Ik ben gekomen om je inzicht te geven in wat er aan het einde van de tijd met je volk zal gebeuren; want dit is opnieuw een <span class="highlight tooltipkeyword" data-keyword="1047,1048" title="">visioen</span> dat over de toekomst gaat.'</span></p> 
  <p class="p"><span class="indent"></span><span class="verse"><sup id="Dan.10.15" class="v">15</sup>Terwijl hij zo tegen me sprak, hield ik mijn ogen op de grond gericht en was verstomd. </span><span class="verse"><sup id="Dan.10.16" class="v">16</sup>Toen raakte de menselijke gedaante mijn lippen aan. Ik opende mijn mond en begon te spreken. Ik zei tegen degene die voor me stond: 'Mijn heer, door het <span class="highlight tooltipkeyword" data-keyword="1047,1048" title="">visioen</span> verkrampt mijn lichaam, mijn kracht verlaat me. </span><span class="verse"><sup id="Dan.10.17" class="v">17</sup>Hoe kan ik, uw dienaar, met u spreken? Ik heb helemaal geen kracht meer, er rest mij geen levensadem.' </span><span class="verse"><sup id="Dan.10.18" class="v">18</sup>Toen raakte hij, die eruitzag als een mens, mij nogmaals aan en schonk me kracht. </span><span class="verse"><sup id="Dan.10.19" class="v">19</sup>Hij zei: 'Wees niet bang, geliefde man, vrede zij met je, wees sterk, wees sterk!' En doordat hij tegen me sprak, werd ik gesterkt, en ik zei: 'Mijn heer, spreek, u hebt mij gesterkt.' </span><span class="verse"><sup id="Dan.10.20" class="v">20</sup>Toen zei hij: 'Weet je waarom ik naar je toe gekomen ben? Ik moet spoedig terugkeren om tegen de vorst van Perzië te strijden, en zodra ik hem overwonnen heb, wacht mij de vorst van Griekenland. </span><span class="verse"><sup id="Dan.10.21" class="v">21</sup>Maar eerst zal ik je zeggen wat er in het geschrift van de waarheid geschreven staat. Niemand steunt mij in mijn strijd tegen deze vorsten, behalve je vorst Michaël.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>11</h1><sup id="Dan.11.1" class="v">1</sup>In het eerste jaar van Darius de Mediër steunde en beschermde ik hem. <sup id="Dan.11.2" class="v">2</sup>En nu zal ik je de waarheid vertellen.</p> 
  <p class="p">Er zullen nog drie koningen in Perzië opstaan, en de vierde zal een grotere rijkdom bezitten dan alle eerdere. Als hij door zijn rijkdom macht verworven heeft, zal hij alles en iedereen opzetten tegen het Griekse rijk.<span class="verse"><sup id="Dan.11.3" class="v">3</sup>Daarna staat er een heldhaftige koning op, die met groot gezag regeert en doet wat hij wil. </span><span class="verse"><sup id="Dan.11.4" class="v">4</sup>Maar nauwelijks is hij opgestaan, of zijn koninkrijk stort ineen en wordt opgedeeld naar de vier windrichtingen. Zijn rijk valt niet aan zijn nakomelingen toe en is niet zo machtig als toen hijzelf heerste, want het wordt uiteengerukt, het komt aan anderen dan de zijnen toe.</span></p> 
  <p class="p"><span class="indent"></span><span class="verse"><sup id="Dan.11.5" class="v">5</sup>De koning van het Zuiden zal machtig worden, maar een van zijn vorsten wordt nog machtiger dan hij en zal in zijn plaats heersen; zijn heerschappij zal zich over een groot gebied uitstrekken. </span><span class="verse"><sup id="Dan.11.6" class="v">6</sup>Na verloop van jaren sluiten zij een verbintenis: de dochter van de koning van het Zuiden zal huwen met de koning van het Noorden om de vrede te bezegelen, maar zij zal haar invloed niet behouden en zijn macht zal evenmin blijven bestaan. Op zeker moment wordt zij uitgeleverd, evenals haar gevolg, de man die haar verwekte en de man die haar tot vrouw nam. </span><span class="verse"><sup id="Dan.11.7" class="v">7</sup>Een van haar verwanten treedt in diens plaats, trekt op tegen het leger en dringt de vesting van de koning van het Noorden binnen; hij komt als overwinnaar uit de strijd. </span><span class="verse"><sup id="Dan.11.8" class="v">8</sup>Zelfs hun <span class="highlight tooltipkeyword" data-keyword="521" title="">goden</span>, hun gegoten beelden en hun kostbare voorwerpen van zilver en goud voert hij als buit naar Egypte. Daarna laat hij de koning van het Noorden enkele jaren met rust. </span><span class="verse"><sup id="Dan.11.9" class="v">9</sup>Deze op zijn beurt zal het rijk van de koning van het Zuiden binnenvallen, maar daarna zal hij naar zijn eigen land terugkeren. </span><span class="verse"><sup id="Dan.11.10" class="v">10</sup>Zijn zonen zullen zich wapenen voor de strijd en een menigte grote legers ronselen. Hun legermacht trekt op, voortrazend als een vloedgolf, en komt bij een tweede veldtocht tot aan de vesting van de vijand. </span><span class="verse"><sup id="Dan.11.11" class="v">11</sup>Dit verbittert de koning van het Zuiden, hij trekt <span class="highlight tooltipkeyword" data-keyword="8" title="">ten strijde</span> tegen de koning van het Noorden. Deze brengt een grote menigte op de been, maar die valt in handen van zijn tegenstander. </span><span class="verse"><sup id="Dan.11.12" class="v">12</sup>En wanneer de menigte is weggevaagd wordt de koning van het Zuiden hoogmoedig; tienduizenden velt hij, maar toch is hij niet machtig. </span><span class="verse"><sup id="Dan.11.13" class="v">13</sup>Opnieuw brengt de koning van het Noorden een menigte op de been, groter nog dan de eerste. Na enige jaren trekt hij op met een groot leger dat geweldig is toegerust. </span><span class="verse"><sup id="Dan.11.14" class="v">14</sup>In die tijd komen velen tegen de koning van het Zuiden in opstand; wettelozen uit je eigen volk komen in verzet om een <span class="highlight tooltipkeyword" data-keyword="1047,1048" title="">visioen</span> te verwerkelijken, maar zij komen ten val. </span><span class="verse"><sup id="Dan.11.15" class="v">15</sup>De koning van het Noorden zal komen, een <span class="highlight tooltipkeyword" data-keyword="38" title="">bestormingswal</span> opwerpen en een versterkte stad <span class="highlight tooltipkeyword" data-keyword="10" title="">innemen</span>. De strijdkrachten van het Zuiden kunnen geen stand houden, zelfs hun keurtroepen slagen er niet in weerstand te bieden. </span><span class="verse"><sup id="Dan.11.16" class="v">16</sup>De aanvaller doet wat hij wil, er is niemand die tegen hem standhoudt. Zo vestigt hij zich ook in het Sieraadland, waar hij verderf zal zaaien. </span><span class="verse"><sup id="Dan.11.17" class="v">17</sup>Hij neemt zich voor nog verder op te trekken tegen zijn vijand en spreekt daarvoor de hele kracht van zijn koninkrijk aan. Om diens rijk te gronde te richten, treft hij een vergelijk met hem; hij geeft hem een dochter tot vrouw, maar het loopt anders en het baat hem niet. </span><span class="verse"><sup id="Dan.11.18" class="v">18</sup>Dan laat hij zijn oog vallen op de kustlanden en verovert er vele, maar een bevelhebber maakt een einde aan zijn hoogmoedig optreden zonder dat dit vergolden kan worden. </span><span class="verse"><sup id="Dan.11.19" class="v">19</sup>Daarna keert hij zich tegen de vestingen van zijn eigen land, maar hij komt ten val en verdwijnt. </span><span class="verse"><sup id="Dan.11.20" class="v">20</sup>In zijn plaats staat een heerser op die er iemand op uit stuurt om schatting te innen tot meerdere eer van het koninkrijk, maar hij wordt binnen enkele dagen gebroken, al is het niet door toorn of strijd.</span></p> 
  <p class="p"><span class="indent"></span><span class="verse"><sup id="Dan.11.21" class="v">21</sup>In zijn plaats staat een verachtelijk man op, aan wie geen koninklijke waardigheid is verleend. Hij komt uit het niets en weet het koningschap door sluwheid te verwerven. </span><span class="verse"><sup id="Dan.11.22" class="v">22</sup>Binnenvallende strijdkrachten worden door hem overrompeld en gebroken, zo ook een leider van het <span class="highlight tooltipkeyword" data-keyword="1705,1704,1700,1701,1702" title="">verbond</span>. </span><span class="verse"><sup id="Dan.11.23" class="v">23</sup>Wie zich met hem verbindt, wordt door hem bedrogen. Zo werkt hij zich omhoog en wordt hij machtig, al heeft hij maar weinig aanhangers. </span><span class="verse"><sup id="Dan.11.24" class="v">24</sup>Onverhoeds komt hij in de vruchtbaarste delen van de provincie en doet wat geen van zijn voorouders ooit heeft gedaan: roofgoed, buit en rijkdom strooit hij voor zijn aanhangers uit. Ook tegen versterkte plaatsen smeedt hij plannen, maar dat duurt slechts korte tijd. </span><span class="verse"><sup id="Dan.11.25" class="v">25</sup>Hij zal zijn krachten verzamelen en met een groot leger optrekken tegen de koning van het Zuiden. De koning van het Zuiden zal zich opmaken voor de strijd met een zeer groot en krachtig leger, maar hij zal geen stand kunnen houden, want men zal een aanslag tegen hem beramen. </span><span class="verse"><sup id="Dan.11.26" class="v">26</sup>Zijn eigen disgenoten bewerkstelligen zijn ondergang, zijn leger wordt onder de voet gelopen en er vallen vele doden. </span><span class="verse"><sup id="Dan.11.27" class="v">27</sup>Beide koningen hebben kwaad in de zin, al zitten ze samen aan één <span class="highlight tooltipkeyword" data-keyword="1097" title="">tafel</span>. Ze misleiden elkaar maar het baat hun niet, want de vastgestelde tijd is nog niet aangebroken. </span><span class="verse"><sup id="Dan.11.28" class="v">28</sup>Dan keert de koning van het Noorden beladen met rijkdommen naar zijn land terug, vol haat tegen het <span class="highlight tooltipkeyword" data-keyword="1038" title="">heilig</span> <span class="highlight tooltipkeyword" data-keyword="1705,1704,1700,1701,1702" title="">verbond</span>. Zo zal hij optreden en naar zijn land terugkeren.</span></p> 
  <p class="p"><span class="indent"></span><span class="verse"><sup id="Dan.11.29" class="v">29</sup>Op de vastgestelde tijd zal hij opnieuw het Zuiden binnenvallen, maar de tweede keer verloopt anders dan de eerste. </span><span class="verse"><sup id="Dan.11.30" class="v">30</sup>Schepen van de Kittiërs vallen hem aan, zodat hij wordt afgeschrikt en rechtsomkeert maakt. Eenmaal terug richt hij zijn woede tegen het <span class="highlight tooltipkeyword" data-keyword="1038" title="">heilig</span> <span class="highlight tooltipkeyword" data-keyword="1705,1704,1700,1701,1702" title="">verbond</span> en besteedt hij zijn aandacht aan hen die het <span class="highlight tooltipkeyword" data-keyword="1038" title="">heilig</span> <span class="highlight tooltipkeyword" data-keyword="1705,1704,1700,1701,1702" title="">verbond</span> verzaken. </span><span class="verse"><sup id="Dan.11.31" class="v">31</sup>Hij brengt strijdkrachten op de been; die zullen het heiligdom, de vesting, ontwijden, het dagelijks <span class="highlight tooltipkeyword" data-keyword="575" title="">offer</span> afschaffen en een verwoesting brengend <span class="highlight tooltipkeyword" data-keyword="508" title="">afgodsbeeld</span> oprichten. </span><span class="verse"><sup id="Dan.11.32" class="v">32</sup>Degenen die zich niet houden aan het <span class="highlight tooltipkeyword" data-keyword="1705,1704,1700,1701,1702" title="">verbond</span>, verleidt hij op listige wijze tot afvalligheid, maar degenen die hun God trouw zijn zullen zich met kracht verzetten. </span><span class="verse"><sup id="Dan.11.33" class="v">33</sup>De verlichten onder het volk brengen velen tot inzicht, maar een tijd lang worden zij te vuur en te <span class="highlight tooltipkeyword" data-keyword="985,31" title="">zwaard</span> bestreden, gevangengezet en beroofd. </span><span class="verse"><sup id="Dan.11.34" class="v">34</sup>Tijdens hun onderdrukking krijgen ze enige hulp, al zullen velen zich onder valse voorwendselen bij hen aansluiten. </span><span class="verse"><sup id="Dan.11.35" class="v">35</sup>Maar ook sommige van de verlichten komen ten val; mogen zij worden gelouterd, gereinigd en gezuiverd tot aan de eindtijd, want de vastgestelde tijd is nog niet aangebroken.</span></p> 
  <p class="p"><span class="indent"></span><span class="verse"><sup id="Dan.11.36" class="v">36</sup>De koning doet wat hij wil. Hij wordt hoogmoedig en stelt zich boven iedere god, en tegen de God der <span class="highlight tooltipkeyword" data-keyword="521" title="">goden</span> spreekt hij lasterlijke woorden. Toch zal hij in voorspoed leven totdat de toorn is uitgewoed, want wat besloten is moet worden uitgevoerd. </span><span class="verse"><sup id="Dan.11.37" class="v">37</sup>Ook op de <span class="highlight tooltipkeyword" data-keyword="521" title="">goden</span> van zijn voorouders slaat hij geen acht, noch op de bij vrouwen geliefde god, noch op enige andere god, want hij stelt zich boven alle <span class="highlight tooltipkeyword" data-keyword="521" title="">goden</span>. </span><span class="verse"><sup id="Dan.11.38" class="v">38</sup>In plaats daarvan vereert hij de god van de vestingen; met goud, zilver, edelstenen en andere kostbaarheden vereert hij een god die zijn voorouders nooit gekend hebben. </span><span class="verse"><sup id="Dan.11.39" class="v">39</sup>Versterkte vestingen valt hij aan met hulp van die vreemde god. Allen die hem erkennen, overlaadt hij met eerbewijzen en maakt hij heerser over velen; als beloning geeft hij hun grond.</span></p> 
  <p class="p"><span class="indent"></span><span class="verse"><sup id="Dan.11.40" class="v">40</sup>In de eindtijd zal de koning van het Zuiden met hem in botsing komen en de koning van het Noorden zal hem bestormen met <span class="highlight tooltipkeyword" data-keyword="49" title="">wagens</span> en ruiters en talloze schepen. Hij zal landen binnenvallen en er als een vloedgolf doorheen razen. </span><span class="verse"><sup id="Dan.11.41" class="v">41</sup>Ook het Sieraadland valt hij binnen. Velen worden onderworpen, alleen de volgende volken zullen aan hem ontkomen: <span class="highlight tooltipkeyword" data-keyword="1306" title="">Edom</span>, Moab en het belangrijkste deel van de Ammonieten. </span><span class="verse"><sup id="Dan.11.42" class="v">42</sup>Hij wordt heer en meester over vele landen, ook Egypte ontkomt niet aan hem. </span><span class="verse"><sup id="Dan.11.43" class="v">43</sup>Hij eigent zich de goud- en zilverschatten en de andere kostbaarheden van Egypte toe. Libiërs en Nubiërs maken deel uit van zijn gevolg. </span><span class="verse"><sup id="Dan.11.44" class="v">44</sup>Maar geruchten uit het oosten en het noorden zullen hem opschrikken, en hij zal in grote woede uittrekken om velen te verdelgen en te vernietigen. </span><span class="verse"><sup id="Dan.11.45" class="v">45</sup>Hij zal zijn koninklijke <span class="highlight tooltipkeyword" data-keyword="1089,1220,1801" title="">tenten</span> opslaan tussen de zee en de berg van het <span class="highlight tooltipkeyword" data-keyword="1038" title="">heilig</span> Sieraad, maar dan vindt hij zijn einde zonder dat iemand hem helpt.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>12</h1><span class="verse"><sup id="Dan.12.1" class="v">1</sup>In die tijd zal Michaël opstaan, de grote vorst, die de kinderen van je volk terzijde staat. Het zal een tijd van verdrukking zijn, zoals er niet geweest is sinds er volken bestaan. In die tijd zal je volk worden gered: allen die in het <span class="highlight tooltipkeyword" data-keyword="1139" title="">boek</span> zijn opgetekend. </span><span class="verse"><sup id="Dan.12.2" class="v">2</sup>Velen van hen die slapen in de aarde, in het stof, zullen ontwaken, sommigen om eeuwig te leven, anderen om voor eeuwig te worden veracht en verafschuwd. </span><span class="verse"><sup id="Dan.12.3" class="v">3</sup>De verlichten zullen stralen als het fonkelende hemelgewelf, en degenen die velen tot <span class="highlight tooltipkeyword" data-keyword="1631,1629,1621" title="">gerechtigheid</span> hebben gebracht als de sterren, voor eeuwig en altijd. </span><span class="verse"><sup id="Dan.12.4" class="v">4</sup>Maar houd deze woorden geheim, <span class="highlight tooltipkeyword" data-keyword="1735" title="">Daniël</span>, en verzegel het <span class="highlight tooltipkeyword" data-keyword="1139" title="">boek</span> tot de eindtijd. Velen zullen op zoek gaan en de kennis zal toenemen.'</span></p> 
  <p class="p"><span class="indent"></span><span class="verse"><sup id="Dan.12.5" class="v">5</sup>Toen zag ik, <span class="highlight tooltipkeyword" data-keyword="1735" title="">Daniël</span>, twee anderen staan, de ene aan deze oever van de rivier, de andere aan de overkant. </span><span class="verse"><sup id="Dan.12.6" class="v">6</sup>Een van hen zei tegen de in <span class="highlight tooltipkeyword" data-keyword="1814" title="">linnen</span> geklede man die zich boven het water van de rivier bevond: 'Hoe lang duurt het tot het einde van deze wonderbaarlijke gebeurtenissen?' </span><span class="verse"><sup id="Dan.12.7" class="v">7</sup>Daarop hoorde ik de in <span class="highlight tooltipkeyword" data-keyword="1814" title="">linnen</span> geklede man die zich boven het water van de rivier bevond spreken. Hij hief beide handen op naar de hemel en zwoer bij de eeuwig Levende: 'Eén tijd, een dubbele en een halve tijd: wanneer de macht van het <span class="highlight tooltipkeyword" data-keyword="1038" title="">heilige</span> volk niet langer verbrijzeld zal worden, dan zullen al deze dingen zich hebben voltrokken.' </span><span class="verse"><sup id="Dan.12.8" class="v">8</sup>Ik hoorde het, maar begreep het niet en zei: 'Mijn heer, hoe zal dit alles aflopen?' </span><span class="verse"><sup id="Dan.12.9" class="v">9</sup>Maar hij zei: 'Ga heen, <span class="highlight tooltipkeyword" data-keyword="1735" title="">Daniël</span>, want deze dingen blijven verborgen en <span class="highlight tooltipkeyword" data-keyword="1130" title="">verzegeld</span> tot de eindtijd. </span><span class="verse"><sup id="Dan.12.10" class="v">10</sup>Velen zullen zich laten <span class="highlight tooltipkeyword" data-keyword="1691,1694" title="">reinigen</span>, zuiveren en louteren, maar de wettelozen zullen <span class="highlight tooltipkeyword" data-keyword="1711,1710" title="">wetteloos</span> handelen; en geen van de wettelozen zal het begrijpen, maar de verlichten zullen het wel begrijpen. </span><span class="verse"><sup id="Dan.12.11" class="v">11</sup>En vanaf het moment dat het dagelijks <span class="highlight tooltipkeyword" data-keyword="575" title="">offer</span> wordt afgeschaft en een verwoesting brengend <span class="highlight tooltipkeyword" data-keyword="508" title="">afgodsbeeld</span> is opgericht, zullen er twaalfhonderdnegentig dagen verstrijken. </span><span class="verse"><sup id="Dan.12.12" class="v">12</sup>Gelukkig is de mens die blijft wachten en dertienhonderdvijfendertig dagen bereikt. </span><span class="verse"><sup id="Dan.12.13" class="v">13</sup>Maar jij, ga het einde tegemoet. Je zult te ruste gaan en aan het einde van de dagen opstaan om je bestemming te bereiken.'</span></p> 
  <br> 
   
 </div> 
</div>