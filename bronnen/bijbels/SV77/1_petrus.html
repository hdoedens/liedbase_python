<div class="bibletext"> 
 <div id="scroller"> 
  <h3 class="s">Opschrift en heilbede</h3> 
  <p class="p"><h1>1</h1><span class="verse"><sup id="1Pet.1.1" class="v">1</sup><span class="highlight tooltipkeyword" data-keyword="2074" title="">Petrus</span>, een apostel van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, aan de vreemdelingen, verstrooid in Pontus, Galátië, Kappadócië, Azië en Bithynië,</span></p> 
  <p class="p"><span class="indent"></span><span class="verse"><sup id="1Pet.1.2" class="v">2</sup>De uitverkorenen naar de voorkennis van God de Vader, in de heiligmaking des Geestes, tot gehoorzaamheid en besprenging met het bloed van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>; <span class="highlight tooltipkeyword" data-keyword="719,1645" title="">genade</span> en vrede zij u vermenigvuldigd.</span></p> 
  <h3 class="s">Dankzegging voor de hoop der zaligheid</h3> 
  <p class="p"><span class="indent"></span><span class="verse"><sup id="1Pet.1.3" class="v">3</sup>Geloofd zij de God en Vader van onze Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, Die naar Zijn grote <span class="highlight tooltipkeyword" data-keyword="1051,1053" title="">barmhartigheid</span> ons heeft wedergeboren, tot een levende hoop, door de opstanding van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> uit de doden.</span></p> 
  <p class="p"><span class="indent"></span><span class="verse"><sup id="1Pet.1.4" class="v">4</sup>Tot een onverderfelijke, en onbevlekkelijke, en onverwelkelijke erfenis, die in de hemelen bewaard is voor u,</span></p> 
  <p class="p"><span class="indent"></span><span class="verse"><sup id="1Pet.1.5" class="v">5</sup>Die in de kracht Gods bewaard wordt door het geloof tot de zaligheid, die gereed is, om geopenbaard te worden in de laatste tijd.</span></p> 
  <p class="p"><span class="indent"></span><span class="verse"><sup id="1Pet.1.6" class="v">6</sup>In welke gij u verheugt, nu een weinig <span class="add">tijds</span> (zo het nodig is) bedroefd zijnde door menigerlei verzoekingen;</span></p> 
  <p class="p"><span class="indent"></span><span class="verse"><sup id="1Pet.1.7" class="v">7</sup>Opdat de beproeving van uw geloof, die veel kostbaarder is dan van het goud, hetwelk vergaat en door het vuur beproefd wordt, bevonden worde te zijn tot lof, en eer, en heerlijkheid, in de openbaring van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>;</span></p> 
  <p class="p"><span class="indent"></span><span class="verse"><sup id="1Pet.1.8" class="v">8</sup>Die gij niet gezien hebt, en <span class="add">nochtans</span> liefhebt, in Wie gij nu, hoewel <span class="add">Hem</span> niet ziende, maar gelovende, u verheugt met een onuitsprekelijke en heerlijke vreugde;</span></p> 
  <p class="p"><span class="indent"></span><span class="verse"><sup id="1Pet.1.9" class="v">9</sup>Verkrijgende het einde van uw geloof, <span class="add">namelijk</span> de zaligheid der zielen.</span></p> 
  <p class="p"><span class="indent"></span><span class="verse"><sup id="1Pet.1.10" class="v">10</sup>Van welke zaligheid ondervraagd en onderzocht hebben de <span class="highlight tooltipkeyword" data-keyword="1031" title="">profeten</span>, die geprofeteerd hebben van de <span class="highlight tooltipkeyword" data-keyword="719,1645" title="">genade</span>, aan u <span class="add">geschied</span>;</span></p> 
  <p class="p"><span class="indent"></span><span class="verse"><sup id="1Pet.1.11" class="v">11</sup>Onderzoekende, op welke of hoedanige tijd de Geest van <span class="highlight tooltipkeyword" data-keyword="101" title="">Christus</span>, Die in hen was, beduidde en te voren getuigde, het lijden, <span class="add">dat</span> op <span class="highlight tooltipkeyword" data-keyword="101" title="">Christus</span> <span class="add">komen zou</span>, en de heerlijkheid daarna <span class="add">volgende</span>.</span></p> 
  <p class="p"><span class="indent"></span><span class="verse"><sup id="1Pet.1.12" class="v">12</sup>Aan wie geopenbaard is, dat zij niet zichzelf, maar ons bedienden deze dingen, die u nu aangediend zijn door degenen, die u het Evangelie verkondigd hebben door de <span class="highlight tooltipkeyword" data-keyword="1038" title="">Heilige</span> Geest, Die van de hemel gezonden is; in welke dingen de engelen begerig zijn in te zien.</span></p> 
  <h3 class="s">Opwekking tot een <span class="highlight tooltipkeyword" data-keyword="1038" title="">heilige</span> wandel</h3> 
  <p class="p"><span class="indent"></span><span class="verse"><sup id="1Pet.1.13" class="v">13</sup>Daarom opschortende de lendenen van uw verstand, <span class="add">en</span> nuchter zijnde, hoopt volkomen op de <span class="highlight tooltipkeyword" data-keyword="719,1645" title="">genade</span>, die u toegebracht wordt in de openbaring van <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="1Pet.1.14" class="v">14</sup>Als gehoorzame kinderen, wordt niet gelijkvormig aan de begeerlijkheden, die te voren in uw onwetendheid waren;</span></p> 
  <p class="p"><span class="indent"></span><span class="verse"><sup id="1Pet.1.15" class="v">15</sup>Maar gelijk Hij, Die u geroepen heeft, <span class="highlight tooltipkeyword" data-keyword="1038" title="">heilig</span> is, <span class="add">zo</span> wordt ook gijzelf <span class="highlight tooltipkeyword" data-keyword="1038" title="">heilig</span> in al <span class="add">uw</span> wandel;</span></p> 
  <p class="p"><span class="indent"></span><span class="verse"><sup id="1Pet.1.16" class="v">16</sup>Daarom dat er geschreven is: Weest <span class="highlight tooltipkeyword" data-keyword="1038" title="">heilig</span>, want Ik ben heilig.</span></p> 
  <p class="p"><span class="indent"></span><span class="verse"><sup id="1Pet.1.17" class="v">17</sup>En indien gij tot een Vader aanroept Hem, Die zonder aanneming des persoons oordeelt naar een ieders werk, zo wandelt in vreze de tijd van uw inwoning;</span></p> 
  <p class="p"><span class="indent"></span><span class="verse"><sup id="1Pet.1.18" class="v">18</sup>Wetende dat gij niet door vergankelijke dingen, zilver of goud, verlost zijt uit uw ijdele wandeling, die <span class="add">u</span> van de vaderen overgeleverd <span class="add">is</span>;</span></p> 
  <p class="p"><span class="indent"></span><span class="verse"><sup id="1Pet.1.19" class="v">19</sup>Maar door het dierbaar bloed van <span class="highlight tooltipkeyword" data-keyword="101" title="">Christus</span>, als van een onbestraffelijk en onbevlekt Lam;</span></p> 
  <p class="p"><span class="indent"></span><span class="verse"><sup id="1Pet.1.20" class="v">20</sup>Die wel voorgekend is geweest vóór de grondlegging der wereld, maar geopenbaard is in deze laatste tijden om uwentwil,</span></p> 
  <p class="p"><span class="indent"></span><span class="verse"><sup id="1Pet.1.21" class="v">21</sup>Die door Hem gelooft in God, Die Hem <span class="highlight tooltipkeyword" data-keyword="142" title="">opgewekt</span> heeft uit de doden, en Hem heerlijkheid gegeven heeft, opdat uw geloof en hoop op God zijn zou.</span></p> 
  <p class="p"><span class="indent"></span><span class="verse"><sup id="1Pet.1.22" class="v">22</sup>Hebbende <span class="add">dan</span> uw zielen gereinigd in de gehoorzaamheid der waarheid, door de Geest, tot ongeveinsde broederlijke <span class="highlight tooltipkeyword" data-keyword="1054,1056" title="">liefde</span>, zo hebt elkander vurig lief uit een <span class="highlight tooltipkeyword" data-keyword="1691,1690,1694,1699,1698" title="">rein</span> <span class="highlight tooltipkeyword" data-keyword="631" title="">hart</span>;</span></p> 
  <p class="p"><span class="indent"></span><span class="verse"><sup id="1Pet.1.23" class="v">23</sup>Gij, die wedergeboren zijt, niet uit vergankelijk, maar <span class="add">uit</span> onvergankelijk zaad, door het levende en eeuwig blijvende Woord van God.</span></p> 
  <p class="p"><span class="indent"></span><span class="verse"><sup id="1Pet.1.24" class="v">24</sup>Want alle vlees is als gras, en alle heerlijkheid des mensen is als een bloem van het gras. Het gras is verdord, en zijn bloem is afgevallen;</span></p> 
  <p class="p"><span class="indent"></span><span class="verse"><sup id="1Pet.1.25" class="v">25</sup>Maar het Woord des Heeren blijft in eeuwigheid; en dit is het Woord, dat onder u verkondigd is.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="1Pet.2.1" class="v">1</sup>Zo legt dan af alle kwaadheid, en alle bedrog, en geveinsdheid, en nijdigheid, en alle kwaadsprekerijen;</span></p> 
  <p class="p"><span class="indent"></span><span class="verse"><sup id="1Pet.2.2" class="v">2</sup>En, als nieuwgeboren kinderkens, weest zeer begerig naar de redelijke onvervalste melk, opdat gij daardoor moogt opwassen;</span></p> 
  <p class="p"><span class="indent"></span><span class="verse"><sup id="1Pet.2.3" class="v">3</sup>Indien gij althans gesmaakt hebt, dat de Heere goedertieren is.</span></p> 
  <p class="p"><span class="indent"></span><span class="verse"><sup id="1Pet.2.4" class="v">4</sup>Tot Wie komende, <span class="add">als tot</span> een levende Steen, door de mensen wel verworpen, maar bij God <span class="highlight tooltipkeyword" data-keyword="644" title="">uitverkoren</span> <span class="add">en</span> dierbaar;</span></p> 
  <p class="p"><span class="indent"></span><span class="verse"><sup id="1Pet.2.5" class="v">5</sup>Zo wordt gij ook zelf, als levende stenen, gebouwd <span class="add">tot</span> een geestelijk huis, <span class="add">tot</span> een <span class="highlight tooltipkeyword" data-keyword="1038" title="">heilig</span> priesterdom, om geestelijke offeranden op te <span class="highlight tooltipkeyword" data-keyword="575" title="">offeren</span>, die Gode aangenaam zijn door <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="1Pet.2.6" class="v">6</sup>Daarom is ook vervat in de Schrift: Ziet, Ik leg in Sion een uiterste <span class="highlight tooltipkeyword" data-keyword="1150" title="">Hoeksteen</span>, Die <span class="highlight tooltipkeyword" data-keyword="644" title="">uitverkoren</span> <span class="add">en</span> dierbaar is; en: Die in Hem gelooft, zal niet beschaamd worden.</span></p> 
  <p class="p"><span class="indent"></span><span class="verse"><sup id="1Pet.2.7" class="v">7</sup>U dan, die gelooft, is Hij dierbaar; maar de ongehoorzamen <span class="add">wordt gezegd</span>: De Steen, Die de bouwlieden verworpen hebben, Deze is geworden tot een hoofd des hoeks, en een steen des aanstoots, en een rots der ergernis;</span></p> 
  <p class="p"><span class="indent"></span><span class="verse"><sup id="1Pet.2.8" class="v">8</sup>Hun <span class="add">namelijk</span>, die zich aan het Woord stoten, <span class="highlight tooltipkeyword" data-keyword="1711,1710" title="">ongehoorzaam</span> zijnde, waartoe zij ook gezet zijn.</span></p> 
  <p class="p"><span class="indent"></span><span class="verse"><sup id="1Pet.2.9" class="v">9</sup>Maar gij zijt een <span class="highlight tooltipkeyword" data-keyword="644" title="">uitverkoren</span> geslacht, een koninklijk priesterdom, een <span class="highlight tooltipkeyword" data-keyword="1038" title="">heilig</span> volk, een verkregen volk; opdat gij zoudt verkondigen de deugden van Hem, Die u uit de duisternis geroepen heeft tot Zijn wonderbaar licht;</span></p> 
  <p class="p"><span class="indent"></span><span class="verse"><sup id="1Pet.2.10" class="v">10</sup>Gij, die eertijds geen volk waart, maar nu Gods volk zijt; die <span class="add">eertijds</span> niet ontfermd waart, maar nu ontfermd zijt geworden.</span></p> 
  <h3 class="s">De eerbare levenswandel temidden der heidenen</h3> 
  <p class="p"><span class="indent"></span><span class="verse"><sup id="1Pet.2.11" class="v">11</sup>Geliefden, ik vermaan <span class="add">u</span> als inwoners en <span class="highlight tooltipkeyword" data-keyword="456" title="">vreemdelingen</span>, dat gij u onthoudt van de vleselijke begeerlijkheden, welke krijg voeren tegen de ziel;</span></p> 
  <p class="p"><span class="indent"></span><span class="verse"><sup id="1Pet.2.12" class="v">12</sup>En houdt uw wandel eerbaar onder de heidenen; opdat in hetgeen zij kwalijk van u spreken, als van kwaaddoeners, zij uit de goede werken, die zij in <span class="add">u</span> zien, God verheerlijken mogen in de dag der bezoeking.</span></p> 
  <p class="p"><span class="indent"></span><span class="verse"><sup id="1Pet.2.13" class="v">13</sup>Weest dan alle menselijke ordening onderdanig, om des Heeren wil; hetzij de onderdanig, om des Heeren wil; hetzij de koning, als degene die de opperste macht heeft;</span></p> 
  <p class="p"><span class="indent"></span><span class="verse"><sup id="1Pet.2.14" class="v">14</sup>Hetzij de stadhouders, als die door hem gezonden worden, tot straf wel der kwaaddoeners, maar <span class="add">tot</span> lof dergenen, die goed doen.</span></p> 
  <p class="p"><span class="indent"></span><span class="verse"><sup id="1Pet.2.15" class="v">15</sup>Want alzo is het de wil van God, dat gij, weldoende, de mond stopt aan de onwetendheid der dwaze mensen;</span></p> 
  <p class="p"><span class="indent"></span><span class="verse"><sup id="1Pet.2.16" class="v">16</sup>Als vrijen, en niet de vrijheid hebbende als een deksel der boosheid, maar als dienstknechten van God.</span></p> 
  <p class="p"><span class="indent"></span><span class="verse"><sup id="1Pet.2.17" class="v">17</sup>Eert een ieder; hebt de broederschap lief; vreest God; eert de koning.</span></p> 
  <h3 class="s">Plichten der dienstknechten</h3> 
  <p class="p"><span class="indent"></span><span class="verse"><sup id="1Pet.2.18" class="v">18</sup>Gij huisknechten, weest met alle vreze onderdanig aan de heren, niet alleen aan de goede en bescheidene, maar ook aan de harde.</span></p> 
  <p class="p"><span class="indent"></span><span class="verse"><sup id="1Pet.2.19" class="v">19</sup>Want dat is <span class="highlight tooltipkeyword" data-keyword="719,1645" title="">genade</span>, indien iemand om het geweten voor God zwarigheid verdraagt, lijdende ten onrechte.</span></p> 
  <p class="p"><span class="indent"></span><span class="verse"><sup id="1Pet.2.20" class="v">20</sup>Want wat lof is het, indien gij verdraagt, als gij zondigt, en <span class="add">daarom</span> geslagen wordt? Maar indien gij verdraagt, als gij weldoet, en <span class="add">daarom</span> lijdt, dat is <span class="highlight tooltipkeyword" data-keyword="719,1645" title="">genade</span> bij God.</span></p> 
  <p class="p"><span class="indent"></span><span class="verse"><sup id="1Pet.2.21" class="v">21</sup>Want hiertoe zijt gij geroepen, daar ook <span class="highlight tooltipkeyword" data-keyword="101" title="">Christus</span> voor ons geleden heeft, ons een voorbeeld nalatende, opdat gij Zijn voetstappen zoudt navolgen;</span></p> 
  <p class="p"><span class="indent"></span><span class="verse"><sup id="1Pet.2.22" class="v">22</sup>Die geen <span class="highlight tooltipkeyword" data-keyword="1711,1710,1063,1062" title="">zonde</span> gedaan heeft, en er is geen bedrog in Zijn mond gevonden;</span></p> 
  <p class="p"><span class="indent"></span><span class="verse"><sup id="1Pet.2.23" class="v">23</sup>Die, toen Hij gescholden werd, niet terugschold, en toen Hij leed, niet dreigde; maar gaf het over aan Hem, Die <span class="highlight tooltipkeyword" data-keyword="1629,1621,1630" title="">rechtvaardig</span> oordeelt;</span></p> 
  <p class="p"><span class="indent"></span><span class="verse"><sup id="1Pet.2.24" class="v">24</sup>Die Zelf onze <span class="highlight tooltipkeyword" data-keyword="1711,1710" title="">zonden</span> in Zijn lichaam gedragen heeft op het hout; opdat wij, aan de <span class="highlight tooltipkeyword" data-keyword="1711,1710" title="">zonden</span> afgestorven zijnde, voor de <span class="highlight tooltipkeyword" data-keyword="1629,1621,1631" title="">gerechtigheid</span> leven zouden; door Wiens striemen gij genezen zijt.</span></p> 
  <p class="p"><span class="indent"></span><span class="verse"><sup id="1Pet.2.25" class="v">25</sup>Want gij waart als dwalende <span class="highlight tooltipkeyword" data-keyword="1227,1269" title="">schapen</span>; maar gij zijt nu bekeerd tot de <span class="highlight tooltipkeyword" data-keyword="1115,92,457" title="">Herder</span> en Opziener uwer zielen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Plichten van echtgenoten</h3> 
  <p class="p"><h1>3</h1><span class="verse"><sup id="1Pet.3.1" class="v">1</sup>Evenzo gij vrouwen, weest uw eigen mannen onderdanig; opdat ook, zo enigen het Woord <span class="highlight tooltipkeyword" data-keyword="1711,1710" title="">ongehoorzaam</span> zijn, zij door de wandel der vrouwen zonder Woord mogen gewonnen worden;</span></p> 
  <p class="p"><span class="indent"></span><span class="verse"><sup id="1Pet.3.2" class="v">2</sup>Als zij zullen ingezien hebben uw kuise wandel in vreze.</span></p> 
  <p class="p"><span class="indent"></span><span class="verse"><sup id="1Pet.3.3" class="v">3</sup>Wier versiersel zij, niet hetgeen uiterlijk is, <span class="add">bestaande</span> in het vlechten van het haar, en omhangen van goud, of het aantrekken van klederen;</span></p> 
  <p class="p"><span class="indent"></span><span class="verse"><sup id="1Pet.3.4" class="v">4</sup>Maar de verborgen mens des <span class="highlight tooltipkeyword" data-keyword="631" title="">harten</span>, in het onverderfelijk <span class="add">versiersel</span> van een zachtmoedige en stille geest, die kostbaar is voor God.</span></p> 
  <p class="p"><span class="indent"></span><span class="verse"><sup id="1Pet.3.5" class="v">5</sup>Want alzo versierden zichzelf eertijds ook de <span class="highlight tooltipkeyword" data-keyword="1038" title="">heilige</span> vrouwen, die op God hoopten, en hun eigen mannen onderdanig waren;</span></p> 
  <p class="p"><span class="indent"></span><span class="verse"><sup id="1Pet.3.6" class="v">6</sup>Gelijk <span class="highlight tooltipkeyword" data-keyword="1787" title="">Sara</span> aan <span class="highlight tooltipkeyword" data-keyword="1266" title="">Abraham</span> gehoorzaam is geweest, hem noemende heer, wier dochters gij geworden zijt, als gij weldoet, en niet vreest voor enige verschrikking.</span></p> 
  <p class="p"><span class="indent"></span><span class="verse"><sup id="1Pet.3.7" class="v">7</sup>Gij mannen, evenzo, woont bij <span class="add">hen</span> met verstand, aan het vrouwelijke vat, als het zwakste, eer gevende, als die ook medeërfgenamen van de <span class="highlight tooltipkeyword" data-keyword="719,1645" title="">genade</span> des levens <span class="add">met hen</span> zijt; opdat uw gebeden niet verhinderd worden.</span></p> 
  <h3 class="s">Vermaning tot <span class="highlight tooltipkeyword" data-keyword="1056,1054" title="">liefde</span> en vrede</h3> 
  <p class="p"><span class="indent"></span><span class="verse"><sup id="1Pet.3.8" class="v">8</sup>En eindelijk, weest allen eensgezind, medelijdend, de broeders liefhebbende, met innerlijke <span class="highlight tooltipkeyword" data-keyword="1051,1053" title="">barmhartigheid</span> bewogen, vriendelijk;</span></p> 
  <p class="p"><span class="indent"></span><span class="verse"><sup id="1Pet.3.9" class="v">9</sup>Vergeldt niet kwaad voor kwaad, of schelden voor schelden, maar zegent daarentegen; wetende, dat gij daartoe geroepen zijt, opdat gij <span class="highlight tooltipkeyword" data-keyword="1059" title="">zegening</span> zoudt beërven.</span></p> 
  <p class="p"><span class="indent"></span><span class="verse"><sup id="1Pet.3.10" class="v">10</sup>Want wie het leven wil <span class="highlight tooltipkeyword" data-keyword="1056" title="">liefhebben</span>, en goede dagen zien, die stille zijn tong van <span class="highlight tooltipkeyword" data-keyword="1711,1710" title="">het kwaad</span>, en zijn lippen, dat zij geen bedrog spreken;</span></p> 
  <p class="p"><span class="indent"></span><span class="verse"><sup id="1Pet.3.11" class="v">11</sup>Die wijke af van het kwade, en doe het goede; die zoeke vrede en jage die na.</span></p> 
  <p class="p"><span class="indent"></span><span class="verse"><sup id="1Pet.3.12" class="v">12</sup>Want de ogen des Heeren zijn over de rechtvaardigen, en Zijn oren tot hun gebed; maar het aangezicht des Heeren is tegen hen, die kwaad doen.</span></p> 
  <p class="p"><span class="indent"></span><span class="verse"><sup id="1Pet.3.13" class="v">13</sup>En wie is het, die u kwaad doen zal, indien gij navolgers zijt van het goede?</span></p> 
  <p class="p"><span class="indent"></span><span class="verse"><sup id="1Pet.3.14" class="v">14</sup>Maar indien gij ook lijdt om de <span class="highlight tooltipkeyword" data-keyword="1629,1621,1631" title="">gerechtigheid</span>, zo zijt gij zalig; en vreest niet uit vrees voor hen, en wordt niet ontroerd;</span></p> 
  <p class="p"><span class="indent"></span><span class="verse"><sup id="1Pet.3.15" class="v">15</sup>Maar heiligt God, de Heere, in uw <span class="highlight tooltipkeyword" data-keyword="631" title="">harten</span>; en weest altijd bereid tot verantwoording aan een ieder, die u rekenschap afeist van de hoop, die in u is, met zachtmoedigheid en vreze.</span></p> 
  <p class="p"><span class="indent"></span><span class="verse"><sup id="1Pet.3.16" class="v">16</sup>En hebt een goed geweten, opdat in hetgeen zij kwalijk van u spreken, als van kwaaddoeners, zij beschaamd mogen worden, die uw goede wandel in <span class="highlight tooltipkeyword" data-keyword="101" title="">Christus</span> lasteren.</span></p> 
  <p class="p"><span class="indent"></span><span class="verse"><sup id="1Pet.3.17" class="v">17</sup>Want het is beter, dat gij, weldoende, (indien de wil van God het wil) lijdt, dan kwaad doende.</span></p> 
  <p class="p"><span class="indent"></span><span class="verse"><sup id="1Pet.3.18" class="v">18</sup>Want <span class="highlight tooltipkeyword" data-keyword="101" title="">Christus</span> heeft ook eens voor de <span class="highlight tooltipkeyword" data-keyword="1711,1710" title="">zonden</span> geleden, Hij <span class="highlight tooltipkeyword" data-keyword="1629,1621,1630" title="">rechtvaardig</span> voor de onrechtvaardigen, opdat Hij ons tot God zou brengen; Die wel is gedood in het vlees, maar levend gemaakt door de Geest;</span></p> 
  <p class="p"><span class="indent"></span><span class="verse"><sup id="1Pet.3.19" class="v">19</sup>In Welke Hij ook, heengegaan zijnde, de geesten, die in de <span class="highlight tooltipkeyword" data-keyword="659" title="">gevangenis</span> <span class="add">zijn</span>, gepredikt heeft,</span></p> 
  <p class="p"><span class="indent"></span><span class="verse"><sup id="1Pet.3.20" class="v">20</sup>Die eertijds <span class="highlight tooltipkeyword" data-keyword="1711,1710" title="">ongehoorzaam</span> waren, wanneer de lankmoedigheid Gods eenmaal verwachtte, in de dagen van <span class="highlight tooltipkeyword" data-keyword="1674,1866" title=""><span class="highlight tooltipkeyword" data-keyword="1674,1866" title="">Noach</span></span>, toen de ark toebereid werd; waarin weinige (dat is acht) zielen behouden werden door het water.</span></p> 
  <p class="p"><span class="indent"></span><span class="verse"><sup id="1Pet.3.21" class="v">21</sup>Waarvan het tegenbeeld, de doop, ons nu ook behoudt, niet die een aflegging is van de vuilheid van het lichaam, maar die een vraag is van een goed geweten tot God, door de opstanding van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>;</span></p> 
  <p class="p"><span class="indent"></span><span class="verse"><sup id="1Pet.3.22" class="v">22</sup>Die is aan de rechter<span class="add">hand</span> Gods, opgevaren ten hemel, de engelen, en machten, en krachten Hem onderdanig gemaakt zijnde.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Leven en lijden als Christenen</h3> 
  <p class="p"><h1>4</h1><span class="verse"><sup id="1Pet.4.1" class="v">1</sup>Daar dan <span class="highlight tooltipkeyword" data-keyword="101" title="">Christus</span> voor ons in het vlees geleden heeft, zo wapent gij u ook met dezelfde gedachte, <span class="add">namelijk</span> dat wie in het vlees geleden heeft, die heeft opgehouden van de <span class="highlight tooltipkeyword" data-keyword="1711,1710,1063,1062" title="">zonde</span>;</span></p> 
  <p class="p"><span class="indent"></span><span class="verse"><sup id="1Pet.4.2" class="v">2</sup>Om nu niet meer naar de begeerlijkheden der mensen, maar naar de wil van God, de tijd, die overig is in het vlees, te leven.</span></p> 
  <p class="p"><span class="indent"></span><span class="verse"><sup id="1Pet.4.3" class="v">3</sup>Want het is ons genoeg, dat wij de voorgaande tijd des levens de wil der heidenen volbracht hebben, en gewandeld hebben in ontuchtigheden, begeerlijkheden, wijnzuiperijen, brasserijen, drinkerijen en gruwelijke afgoderijen;</span></p> 
  <p class="p"><span class="indent"></span><span class="verse"><sup id="1Pet.4.4" class="v">4</sup>Waarin zij zich vreemd houden, als gij niet medeloopt tot dezelfde uitgieting der overdadigheid, en <span class="add">u</span> lasteren;</span></p> 
  <p class="p"><span class="indent"></span><span class="verse"><sup id="1Pet.4.5" class="v">5</sup>Welke rekenschap zullen geven aan Hem, Die gereed staat om te oordelen de levenden en de doden.</span></p> 
  <p class="p"><span class="indent"></span><span class="verse"><sup id="1Pet.4.6" class="v">6</sup>Want daartoe is ook aan de doden het Evangelie verkondigd geworden, opdat zij wel zouden geoordeeld worden naar de mens in het vlees, maar leven zouden naar God in de geest.</span></p> 
  <p class="p"><span class="indent"></span><span class="verse"><sup id="1Pet.4.7" class="v">7</sup>En het einde aller dingen is nabij; weest dan nuchter, en waakt in de gebeden.</span></p> 
  <p class="p"><span class="indent"></span><span class="verse"><sup id="1Pet.4.8" class="v">8</sup>Maar vooral hebt vurige <span class="highlight tooltipkeyword" data-keyword="1054,1056" title="">liefde</span> tot elkander; want de <span class="highlight tooltipkeyword" data-keyword="1054,1056" title="">liefde</span> zal een menigte van <span class="highlight tooltipkeyword" data-keyword="1711,1710" title="">zonden</span> bedekken.</span></p> 
  <p class="p"><span class="indent"></span><span class="verse"><sup id="1Pet.4.9" class="v">9</sup>Weest herbergzaam jegens elkander, zonder murmureren.</span></p> 
  <p class="p"><span class="indent"></span><span class="verse"><sup id="1Pet.4.10" class="v">10</sup>Een ieder, gelijk hij gave ontvangen heeft, <span class="add">alzo</span> bediene hij die aan de anderen, als goede uitdelers van de menigerlei <span class="highlight tooltipkeyword" data-keyword="719,1645" title="">genade</span> Gods.</span></p> 
  <p class="p"><span class="indent"></span><span class="verse"><sup id="1Pet.4.11" class="v">11</sup>Indien iemand spreekt, <span class="add">die spreke</span> als de woorden Gods; indien iemand dient, <span class="add">die diene</span> als uit kracht, die God verleent; opdat God in allen geprezen worde door <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, Wie toekomt de heerlijkheid en de kracht, in alle eeuwigheid. Amen.</span></p> 
  <p class="p"><span class="indent"></span><span class="verse"><sup id="1Pet.4.12" class="v">12</sup>Geliefden, houdt u niet vreemd over de hitte <span class="add">der verdrukking</span> onder u, die u geschiedt tot verzoeking, alsof u <span class="add">iets</span> vreemds overkwam;</span></p> 
  <p class="p"><span class="indent"></span><span class="verse"><sup id="1Pet.4.13" class="v">13</sup>Maar gelijk gij gemeenschap hebt aan het lijden van <span class="highlight tooltipkeyword" data-keyword="101" title="">Christus</span>, <span class="add">alzo</span> verblijdt u; opdat gij ook in de openbaring van Zijn heerlijkheid u moogt verblijden en verheugen.</span></p> 
  <p class="p"><span class="indent"></span><span class="verse"><sup id="1Pet.4.14" class="v">14</sup>Indien gij gesmaad wordt om de Naam van <span class="highlight tooltipkeyword" data-keyword="101" title="">Christus</span>, zo zijt gij zalig; want de Geest der heerlijkheid, en <span class="add">de Geest</span> van God rust op u. Wat hen aangaat, Hij wordt wel gelasterd, maar wat u aangaat, Hij wordt verheerlijkt.</span></p> 
  <p class="p"><span class="indent"></span><span class="verse"><sup id="1Pet.4.15" class="v">15</sup>Doch dat niemand van u lijde als een doodslager, of dief, of kwaaddoener, of als een, die zich met eens anders doen bemoeit;</span></p> 
  <p class="p"><span class="indent"></span><span class="verse"><sup id="1Pet.4.16" class="v">16</sup>Maar indien <span class="add">iemand lijdt</span> als een <span class="highlight tooltipkeyword" data-keyword="334" title="">Christen</span>, die schame zich niet, maar verheerlijke God in dit opzicht.</span></p> 
  <p class="p"><span class="indent"></span><span class="verse"><sup id="1Pet.4.17" class="v">17</sup>Want het is de tijd, dat het oordeel begint van het huis Gods; en indien het eerst van ons <span class="add">begint</span>, welk zal het einde zijn van hen, die het Evangelie van God <span class="highlight tooltipkeyword" data-keyword="1711,1710" title="">ongehoorzaam</span> zijn?</span></p> 
  <p class="p"><span class="indent"></span><span class="verse"><sup id="1Pet.4.18" class="v">18</sup>En indien de rechtvaardige nauwelijks zalig wordt, waar zal de goddeloze en zondaar verschijnen?</span></p> 
  <p class="p"><span class="indent"></span><span class="verse"><sup id="1Pet.4.19" class="v">19</sup>Zo dan ook die lijden naar de wil van God, dat zij hun zielen <span class="add">Hem</span>, als de getrouwe Schepper, aanbevelen met weldoen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Plichten der ouderlingen</h3> 
  <p class="p"><h1>5</h1><span class="verse"><sup id="1Pet.5.1" class="v">1</sup>De ouderlingen, die onder u zijn, vermaan ik, die een medeouderling, en getuige van het lijden van <span class="highlight tooltipkeyword" data-keyword="101" title="">Christus</span> ben, en deelachtig de heerlijkheid, die geopenbaard zal worden:</span></p> 
  <p class="p"><span class="indent"></span><span class="verse"><sup id="1Pet.5.2" class="v">2</sup>Weidt de kudde Gods, die onder u is, hebbende opzicht <span class="add">daarover</span>, niet uit dwang, maar gewillig; noch om vuil gewin, maar met een volvaardig gemoed;</span></p> 
  <p class="p"><span class="indent"></span><span class="verse"><sup id="1Pet.5.3" class="v">3</sup>Noch als heerschappij voerende over het erfdeel <span class="add">des Heeren</span>, maar <span class="add">als</span> voorbeelden der kudde geworden zijnde.</span></p> 
  <p class="p"><span class="indent"></span><span class="verse"><sup id="1Pet.5.4" class="v">4</sup>En als de overste <span class="highlight tooltipkeyword" data-keyword="1115,92" title="">Herder</span> verschenen zal zijn, zo zult gij de onverwelkelijke kroon der heerlijkheid behalen.</span></p> 
  <h3 class="s">Vermaning tot nederigheid</h3> 
  <p class="p"><span class="indent"></span><span class="verse"><sup id="1Pet.5.5" class="v">5</sup>Evenzo gij jongen, weest de ouden onderdanig; en weest allen elkander onderdanig; weest met de ootmoedigheid bekleed; want God weerstaat de hovaardigen, maar de nederigen geeft Hij genade.</span></p> 
  <p class="p"><span class="indent"></span><span class="verse"><sup id="1Pet.5.6" class="v">6</sup>Vernedert u dan onder de krachtige hand Gods, opdat Hij u verhoge te Zijner tijd.</span></p> 
  <p class="p"><span class="indent"></span><span class="verse"><sup id="1Pet.5.7" class="v">7</sup>Werpt al uw bekommernis op Hem, want Hij zorgt voor u.</span></p> 
  <p class="p"><span class="indent"></span><span class="verse"><sup id="1Pet.5.8" class="v">8</sup>Weest nuchter, <span class="add">en</span> waakt; want uw tegenpartij, de <span class="highlight tooltipkeyword" data-keyword="517" title="">duivel</span>, gaat rond als een briesende leeuw, zoekende, wie hij zou kunnen verslinden;</span></p> 
  <p class="p"><span class="indent"></span><span class="verse"><sup id="1Pet.5.9" class="v">9</sup>En weerstaat hem, vast zijnde in het geloof, wetende, dat hetzelfde lijden aan uw broederschap, die in de wereld is, volbracht wordt.</span></p> 
  <h3 class="s">Wensen en groeten</h3> 
  <p class="p"><span class="indent"></span><span class="verse"><sup id="1Pet.5.10" class="v">10</sup>De God nu aller <span class="highlight tooltipkeyword" data-keyword="719,1645" title="">genade</span>, Die ons geroepen heeft tot Zijn eeuwige heerlijkheid in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, nadat wij een weinig <span class="add">tijds</span> zullen geleden hebben, Die volmake, bevestige, versterke <span class="add">en</span> fundere u.</span></p> 
  <p class="p"><span class="indent"></span><span class="verse"><sup id="1Pet.5.11" class="v">11</sup>Hem zij de heerlijkheid en de kracht in alle eeuwigheid. Amen.</span></p> 
  <p class="p"><span class="indent"></span><span class="verse"><sup id="1Pet.5.12" class="v">12</sup>Door Silvánus, die u een getrouw broeder is, zo ik acht, heb ik met weinige <span class="add">woorden</span> geschreven, vermanende en betuigende, dat deze is de waarachtige <span class="highlight tooltipkeyword" data-keyword="719,1645" title="">genade</span> Gods, in welke gij staat.</span></p> 
  <p class="p"><span class="indent"></span><span class="verse"><sup id="1Pet.5.13" class="v">13</sup>U groet de medeuitverkoren <span class="add"><span class="highlight tooltipkeyword" data-keyword="626" title="">gemeente</span></span>, die in Bábylon is, en Markus, mijn zoon.</span></p> 
  <p class="p"><span class="indent"></span><span class="verse"><sup id="1Pet.5.14" class="v">14</sup>Groet elkander met een kus der liefde. Vrede zij u allen, die in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span> zijt. Amen.</span></p> 
  <br> 
   
 </div> 
</div>