
=Gods rechtvaardigheid en goedertierenheid
#1
1De last van Ninevé. Het boek van het gezicht van Nahum, de Elkosiet.
2Een ijverig God en een wreker is de Heere, een wreker is de Heere, en zeer grimmig; een wreker is de Heere aan Zijn tegenpartijders, en Hij behoudt de toorn Zijn vijanden.
3De Heere is lankmoedig, doch van grote kracht, en Hij houdt de schuldige geenszins onschuldig. De weg des Heeren is in wervelwind, en in storm, en de wolken zijn het stof van Zijn voeten.
4Hij scheldt de zee, en maakt ze droog, en Hij verdroogt alle rivieren; Basan en Karmel kwijnen, ook kwijnt de bloem van Libanon.
5De bergen beven voor Hem, en de heuvels versmelten; en de aarde licht zich op voor Zijn aangezicht, en de wereld, en allen, die daarin wonen.
6Wie zal voor Zijn gramschap staan, en wie zal voor de hittigheid van Zijn toorn bestaan? Zijn grimmigheid is uitgestort als vuur, en de rotsstenen worden door Hem vermorzeld.
7De Heere is goed, Hij is tot sterkte in de dag der benauwdheid, en Hij kent hen, die op Hem betrouwen.
8En met een doorgaande vloed zal Hij haar plaats te niet maken; en duisternis zal Zijn vijanden vervolgen.
9Wat denkt gij tegen de Heere? Hij zal zelf een voleinding maken; de benauwdheid zal niet tweemaal oprijzen.
10Omdat zij in elkander gevlochten zijn als doornen, en dronken zijn, gelijk zij plegen dronken te zijn, zo worden zij volkomen verteerd, als een dorre stoppel.
11Van u is een uitgegaan, die kwaad denkt tegen de Heere, een Belialsraadsman.
12Alzo zegt de Heere: Zijn zij voorspoedig, en alzo velen, alzo zullen zij ook geschoren worden, en hij zal doorgaan; Ik heb u wel gedrukt, maar Ik zal u niet meer drukken.
13Maar nu zal Ik zijn juk van u breken, en zal uw banden verscheuren.
14Doch tegen u heeft de Heere bevolen, dat er van uw naam niemand meer gezaaid zal worden; uit het huis van uw god zal Ik uitroeien de gesneden en gegoten beelden; Ik zal u daar een graf maken, als gij zult veracht zijn geworden.
15Ziet op de bergen de voeten van hem, die het goede boodschapt, die vrede doet horen; vier uw vierdagen, o Juda! betaal uw geloften; want de Belialsman zal voortaan niet meer door u doorgaan, hij is gans uitgeroeid.
=Profetie over de verwoesting van Ninevé
#2
1De verstrooier trekt tegen uw aangezicht op, bewaar de vesting; zie uit langs de weg; sterk de lendenen, versterk de kracht zeer.
2Want de Heere heeft de hovaardij van Jakob afgewend, gelijk de hovaardij van Israël; want de ledigmakers hebben ze leeg gemaakt, en zij hebben hun wijnranken verdorven.
3De schilden van zijn helden zijn rood gemaakt, de kloeke mannen zijn scharlakenkleurig; de wagens zijn in het vuur der fakkels, ten dage als hij zich bereidt; en de spiesen worden geschud.
4De wagens razen door de wijken, zij lopen heen en weer op de straten; hun gedaanten zijn als van fakkels, zij lopen door elkander heen als de bliksemen.
5Hij zal aan zijn voortreffelijken gedenken, doch zij zullen struikelen in hun tochten; zij zullen haasten naar haar muur, als de beschutting gereed zal wezen.
6De poorten der rivieren zullen geopend worden, en het paleis zal versmelten.
7En Huzab zal gevankelijk weggevoerd worden, men zal haar gebieden voort te gaan; en haar maagden zullen haar geleiden, als met een stem der duiven, trommelende op haar harten.
8Ninevé is wel als een watervijver, van de dagen af dat zij geweest is, doch zij zullen vluchten. Staat, staat! zal men roepen, maar niemand zal omzien.
9Rooft zilver, rooft goud, want er is geen einde aan de voorraad, aan de heerlijkheid van allerlei gewenste vaten.
10Zij is geledigd, ja, uitgeledigd, uitgeput, en haar hart versmelt, en de knieën schudden, en in al de lendenen is smart, en hun aller aangezichten betrekken als een pot.
11Waar is nu de woning der leeuwen, en die weide der jonge leeuwen? Alwaar de leeuw, de oude leeuw, en de leeuwenwelp wandelde, en er was niemand, die hen verschrikte.
12De leeuw, die genoeg roofde voor zijn welpen, en worgde voor zijn oude leeuwinnen, die zijn holen vervulde met roof, en zijn woningen met het geroofde.
13Ziet, Ik wil aan u, spreekt de Heere der heerscharen, en Ik zal haar wagens in rook verbranden, en het zwaard zal uw jonge leeuwen verteren, en Ik zal uw roof uitroeien van de aarde, en de stem van uw gezanten zal niet meer gehoord worden.
=De zonden van Ninevé brengen de ondergang
#3
1Wee de bloedstad, die gans vol leugen, en verscheuring is! de roof houdt niet op.
2Er is het geklap van de zweep, en het geluid van het bolderen der raderen; en de paarden stampen, en de wagens springen op.
3De ruiter steekt omhoog, zo het vlammende zwaard, als de bliksemende spies, en er zal de veelheid der verslagenen zijn, en een zware menigte van de dode lichamen; ja, er zal geen einde zijn aan de lichamen, men zal over hun lichamen struikelen;
4Om de grote hoererijen van de zeer bevallige hoer, de meesteres der toverijen, die met haar hoererijen volken verkocht heeft, en geslachten met haar toverijen.
5Ziet, Ik wil aan u, spreekt de Heere der heerscharen, en Ik zal uw zomen ontbloten boven uw aangezicht, en Ik zal de heidenen uw naaktheid, en de koninkrijken uw schande wijzen.
6En Ik zal verfoeilijke dingen op u werpen, en u tot schande maken, en Ik zal u als een spiegel stellen.
7En het zal geschieden, dat allen, die u zien, van u wegvluchten zullen, en zeggen: Ninevé is verstoord, wie zal er medelijden mee hebben? Van waar zal ik u troosters zoeken?
8Zijt gij beter dan No, de volkrijke, gelegen in de rivieren? die rondom heen water heeft, wiens voormuur de zee is, zijn muur is van zee.
9Morenland en Egypte waren haar macht, en er was geen einde; Put en Lybea waren tot uw hulp.
10Nog is zij gevankelijk gegaan in de gevangenis; ook zijn haar kinderen op het hoofd van alle straten verpletterd geworden; en over haar geëerden hebben zij het lot geworpen, en al haar groten zijn in boeien gebonden geworden.
11Ook zult gij dronken worden, gij zult u verbergen; ook zult gij een sterkte zoeken vanwege de vijand.
12Al uw sterkten zijn vijgebomen met de eerste vruchten; indien zij geschud worden, zo vallen zij hem op de mond, die ze eten wil.
13Ziet, uw volk zal in het midden van u tot vrouwen worden; de poorten van uw land zullen uw vijanden wijd geopend worden; het vuur zal uw grendels verteren.
14Schep u water voor de belegering; versterk uw sterkten; ga in de klei, en treed in het leem; verbeter de ticheloven.
15Het vuur zal u aldaar verteren; het zwaard zal u uitroeien, het zal u afeten, als de kevers, vermeerder u als kevers, vermeerder u als sprinkhanen.
16Gij hebt meer handelaars, dan er sterren aan de hemel zijn; de kevers zullen invallen, en er van weg vliegen.
17Uw gekroonden zijn als de sprinkhanen, en uw krijgsoversten als de grote kevers, die zich in de heiningmuren legeren in de koude der dagen; wanneer de zon opgaat, zo vliegen zij weg, alzo dat hun plaats onbekend is, waar zij geweest zijn.
18Uw herders zullen sluimeren, o koning van Assur! uw voortreffelijken zullen zich leggen, uw volk zal zich op de bergen wijd uitbreiden, en niemand zal ze verzamelen.
19Er is geen genezing voor uw breuk, uw plaag is smartelijk; allen, die het gerucht van u horen, zullen de handen over u klappen; want over wie is uw boosheid niet gedurig gegaan?
