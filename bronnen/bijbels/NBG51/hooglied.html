<div class="bibletext"> 
 <div id="scroller"> 
  <p class="q1"><h1>1</h1><sup id="Song.1.1" class="v">1</sup>Hooglied. Van Salomo.</p> 
  <h3 class="s">Het verlangen van de bruid naar haar bruidegom</h3> 
  <p class="q1"><sup id="Song.1.2" class="v">2</sup>Hij kusse mij met de kussen van zijn mond!</p> 
  <p class="q2">Want kostelijker dan <span class="highlight tooltipkeyword" data-keyword="1101" title="">wijn</span> is uw <span class="highlight tooltipkeyword" data-keyword="1054,1056" title="">liefde</span>,</p> 
  <p class="q1"><sup id="Song.1.3" class="v">3</sup>heerlijk van geur zijn uw oliën,</p> 
  <p class="q2">als uitgegoten olie is uw naam.</p> 
  <p class="q2">Daarom hebben de jonge meisjes u lief.</p> 
  <p class="q1"><sup id="Song.1.4" class="v">4</sup>Trek mij achter u mee, laten wij ons spoeden.</p> 
  <p class="q2">De Koning voerde mij naar zijn vertrekken,</p> 
  <p class="q1">laten wij juichen en ons in u verheugen,</p> 
  <p class="q2">uw <span class="highlight tooltipkeyword" data-keyword="1054,1056" title="">liefde</span> prijzen boven de <span class="highlight tooltipkeyword" data-keyword="1101" title="">wijn</span>!</p> 
  <p class="q2">Met recht heeft men u lief!</p> 
  <p class="q1"><sup id="Song.1.5" class="v">5</sup>Donker van huid ben ik, doch bekoorlijk,</p> 
  <p class="q2">dochters van Jeruzalem,</p> 
  <p class="q1">als de <span class="highlight tooltipkeyword" data-keyword="1089,1220,1801" title="">tenten</span> van Kedar,</p> 
  <p class="q2">de gordijnen van Salomo.</p> 
  <p class="q1"><sup id="Song.1.6" class="v">6</sup>Let er niet op, dat mijn huid donker is,</p> 
  <p class="q2">dat de zon mij verbrand heeft.</p> 
  <p class="q1">De zonen van mijn moeder waren hard jegens mij</p> 
  <p class="q2">en stelden mij aan tot bewaakster der wijngaarden -</p> 
  <p class="q2">mijn eigen <span class="highlight tooltipkeyword" data-keyword="1116,1017,365" title="">wijngaard</span> heb ik niet bewaakt.</p> 
  <p class="q1"><sup id="Song.1.7" class="v">7</sup>Vertel mij toch, mijn zielsbeminde,</p> 
  <p class="q2">waar gij weidt,</p> 
  <p class="q2">waar gij op de middag (de kudde) laat rusten.</p> 
  <p class="q1">Want waarom zou ik zijn als een gesluierde</p> 
  <p class="q2">bij de kudden van uw makkers?</p> 
  <p class="b"></p> 
  <p class="q1"><sup id="Song.1.8" class="v">8</sup>- Indien gij het niet weet,</p> 
  <p class="q2">o, gij schoonste onder de vrouwen,</p> 
  <p class="q1">volg dan de sporen der <span class="highlight tooltipkeyword" data-keyword="1227,1269" title="">schapen</span>,</p> 
  <p class="q2">en weid uw <span class="highlight tooltipkeyword" data-keyword="1269,1308" title="">geiten</span></p> 
  <p class="q2">bij de verblijven der herders.</p> 
  <h3 class="s">Beurtzang van bruidegom en bruid</h3> 
  <p class="q1"><sup id="Song.1.9" class="v">9</sup>- Bij een merrie voor Farao's wagens</p> 
  <p class="q2">vergelijk ik u, mijn liefste!</p> 
  <p class="q1"><sup id="Song.1.10" class="v">10</sup>Bekoorlijk zijn uw wangen tussen de sieraden,</p> 
  <p class="q2">is uw hals in de snoeren.</p> 
  <p class="q1"><sup id="Song.1.11" class="v">11</sup>Gouden sieraden zullen wij u maken</p> 
  <p class="q2">met balletjes van zilver.</p> 
  <p class="b"></p> 
  <p class="q1"><sup id="Song.1.12" class="v">12</sup>- Zolang de koning aan zijn tafel is,</p> 
  <p class="q2">geeft mijn nardus zijn geur.</p> 
  <p class="q1"><sup id="Song.1.13" class="v">13</sup>Mijn geliefde is mij een bundeltje mirre,</p> 
  <p class="q2">rustend tussen mijn borsten.</p> 
  <p class="q1"><sup id="Song.1.14" class="v">14</sup>Mijn geliefde is mij een tros van hennabloemen</p> 
  <p class="q2">in Engedi's wijngaarden.</p> 
  <p class="b"></p> 
  <p class="q1"><sup id="Song.1.15" class="v">15</sup>- Zie, gij zijt schoon, mijn liefste,</p> 
  <p class="q2">o, gij zijt schoon,</p> 
  <p class="q2">uw ogen zijn als duiven.</p> 
  <p class="b"></p> 
  <p class="q1"><sup id="Song.1.16" class="v">16</sup>- Zie, gij zijt schoon, mijn geliefde,</p> 
  <p class="q2">ja, heerlijk,</p> 
  <p class="q2">en lommerrijk is onze legerstede,</p> 
  <p class="p"><span class="verse"><sup id="Song.1.17" class="v">17</sup>de balken van ons <span class="highlight tooltipkeyword" data-keyword="1173,1087" title="">huis</span> zijn ceders</span></p> 
  <p class="q2">en onze panelen cypressen.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="q1"><h1>2</h1><sup id="Song.2.1" class="v">1</sup>Ik ben een narcis van Saron,</p> 
  <p class="q2">een lelie der dalen.</p> 
  <p class="b"></p> 
  <p class="q1"><sup id="Song.2.2" class="v">2</sup>- Als een lelie tussen de distelen</p> 
  <p class="q2">zo is mijn liefste onder de jonge meisjes.</p> 
  <p class="b"></p> 
  <p class="q1"><sup id="Song.2.3" class="v">3</sup>- Als een appelboom onder de bomen des wouds,</p> 
  <p class="q2">zo is mijn geliefde onder de jonge mannen.</p> 
  <p class="q1">In zijn schaduw begeer ik te zitten</p> 
  <p class="q2">en zoet is zijn vrucht voor mijn verhemelte.</p> 
  <p class="q1"><sup id="Song.2.4" class="v">4</sup>Hij heeft mij gebracht naar het wijnhuis</p> 
  <p class="q2">en zijn <span class="highlight tooltipkeyword" data-keyword="1231" title="">banier</span> over mij was de liefde.</p> 
  <p class="q1"><sup id="Song.2.5" class="v">5</sup>Sterkt mij met rozijnenkoeken,</p> 
  <p class="q2">verkwikt mij met appels,</p> 
  <p class="q2">want ik bezwijm van liefde.</p> 
  <p class="q1"><sup id="Song.2.6" class="v">6</sup>Zijn linkerarm is onder mijn hoofd</p> 
  <p class="q2">en zijn rechterarm omvangt mij!</p> 
  <p class="q1"><sup id="Song.2.7" class="v">7</sup>Ik bezweer u, dochters van Jeruzalem,</p> 
  <p class="q2">bij de gazellen of bij de hinden des velds:</p> 
  <p class="q1">wekt de <span class="highlight tooltipkeyword" data-keyword="1054,1056" title="">liefde</span> niet op en prikkelt haar niet,</p> 
  <p class="q2">vóórdat het haar behaagt.</p> 
  <h3 class="s">Liefdeslied der bruid</h3> 
  <p class="q1"><sup id="Song.2.8" class="v">8</sup>Hoor - mijn geliefde!</p> 
  <p class="q2">Zie, daar komt hij,</p> 
  <p class="q1">springend over de bergen,</p> 
  <p class="q2">huppelend over de heuvelen.</p> 
  <p class="q1"><sup id="Song.2.9" class="v">9</sup>Mijn geliefde is als een gazel</p> 
  <p class="q2">of het jong van een hert.</p> 
  <p class="q1">Zie, hij staat achter onze muur,</p> 
  <p class="q2">kijkend door de vensters, spiedend door de traliën.</p> 
  <p class="q1"><sup id="Song.2.10" class="v">10</sup>Mijn geliefde gaat tot mij spreken:</p> 
  <p class="q2">Sta toch op, mijn liefste,</p> 
  <p class="q2">mijn schone, en kom.</p> 
  <p class="q1"><sup id="Song.2.11" class="v">11</sup>Want zie, de winter is voorbij,</p> 
  <p class="q2">de regen is over, verdwenen.</p> 
  <p class="q1"><sup id="Song.2.12" class="v">12</sup>De bloemen vertonen zich op het veld,</p> 
  <p class="q2">de zangtijd is aangebroken,</p> 
  <p class="q1">en 't gekir van de tortel wordt gehoord in ons land.</p> 
  <p class="q1"><sup id="Song.2.13" class="v">13</sup>De vijgeboom laat zijn vroege vrucht zwellen,</p> 
  <p class="q2">en de wijnstokken in bloei geven geur.</p> 
  <p class="q1">Sta op, kom, mijn liefste,</p> 
  <p class="q2">mijn schone, kom!</p> 
  <p class="q1"><sup id="Song.2.14" class="v">14</sup>Mijn duif in de rotskloof,</p> 
  <p class="q2">in de schuilhoek van de bergwand,</p> 
  <p class="q1">laat mij uw gedaante zien,</p> 
  <p class="q2">laat mij uw stem horen,</p> 
  <p class="q1">want zoet is uw stem</p> 
  <p class="q2">en uw gedaante is bekoorlijk.</p> 
  <p class="q1"><sup id="Song.2.15" class="v">15</sup>Vangt ons de vossen,</p> 
  <p class="q2">de kleine vossen,</p> 
  <p class="q1">die de wijngaarden verderven,</p> 
  <p class="q2">nu onze wijngaarden in bloei staan.</p> 
  <p class="q1"><sup id="Song.2.16" class="v">16</sup>Mijn geliefde is van mij en ik ben van hem,</p> 
  <p class="q2">die te midden der leliën weidt,</p> 
  <p class="p"><span class="verse"><sup id="Song.2.17" class="v">17</sup>tot de avondwind waait</span></p> 
  <p class="q2">en de schaduwen vlieden.</p> 
  <p class="q1">Wend u dan hierheen, en doe</p> 
  <p class="q2">als de gazel, mijn geliefde,</p> 
  <p class="q1">of als het jong van een hert</p> 
  <p class="q2">op de gekloofde bergen.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Liefdesdroom der bruid</h3> 
  <p class="q1"><h1>3</h1><sup id="Song.3.1" class="v">1</sup>Op mijn legerstede des nachts</p> 
  <p class="q2">zocht ik mijn zielsbeminde;</p> 
  <p class="q2">ik zocht hem, maar ik vond hem niet.</p> 
  <p class="q1"><sup id="Song.3.2" class="v">2</sup>Ik wil opstaan en rondgaan in de stad,</p> 
  <p class="q2">op straten en pleinen</p> 
  <p class="q1">en mijn zielsbeminde zoeken;</p> 
  <p class="q2">ik zocht hem, maar ik vond hem niet.</p> 
  <p class="q1"><sup id="Song.3.3" class="v">3</sup>De wachters, die in de stad hun ronde deden, troffen mij aan;</p> 
  <p class="q2">„Hebt gij ook mijn zielsbeminde gezien?"</p> 
  <p class="q1"><sup id="Song.3.4" class="v">4</sup>Nauwelijks was ik hen voorbijgegaan,</p> 
  <p class="q2">of daar vond ik mijn zielsbeminde.</p> 
  <p class="q1">Ik greep hem vast en wilde hem niet loslaten,</p> 
  <p class="q2">totdat ik hem gebracht had in het huis van mijn moeder,</p> 
  <p class="q2">in de kamer van haar die mij gebaard heeft.</p> 
  <p class="q1"><sup id="Song.3.5" class="v">5</sup>Ik bezweer u, dochters van Jeruzalem,</p> 
  <p class="q2">bij de gazellen of bij de hinden des velds,</p> 
  <p class="q1">wekt de <span class="highlight tooltipkeyword" data-keyword="1054,1056" title="">liefde</span> niet op en prikkelt haar niet,</p> 
  <p class="q2">vóórdat het haar behaagt.</p> 
  <h3 class="s">De bruiloftsstoet</h3> 
  <p class="q1"><sup id="Song.3.6" class="v">6</sup>Wat trekt daar op uit de woestijn,</p> 
  <p class="q2">als zuilen van rook,</p> 
  <p class="q1">omgeurd van mirre en <span class="highlight tooltipkeyword" data-keyword="1147" title="">wierook</span></p> 
  <p class="q2">en allerlei reukwerk van de koopman?</p> 
  <p class="q1"><sup id="Song.3.7" class="v">7</sup>Zie, dat is <span class="highlight tooltipkeyword" data-keyword="1719" title="">Salomo</span>'s draagstoel,</p> 
  <p class="q2">omringd door zestig helden,</p> 
  <p class="q2">uit de helden van Israël,</p> 
  <p class="q1"><sup id="Song.3.8" class="v">8</sup>allen het <span class="highlight tooltipkeyword" data-keyword="985,31" title="">zwaard</span> houdend,</p> 
  <p class="q2">geoefend <span class="highlight tooltipkeyword" data-keyword="8" title="">ten strijde</span>,</p> 
  <p class="q1">elk met het <span class="highlight tooltipkeyword" data-keyword="985,31" title="">zwaard</span> aan zijn heup</p> 
  <p class="q2">vanwege de verschrikking in de nacht.</p> 
  <p class="q1"><sup id="Song.3.9" class="v">9</sup>Koning <span class="highlight tooltipkeyword" data-keyword="1719" title="">Salomo</span> maakte zich een draagkoets</p> 
  <p class="q2">uit hout van de Libanon.</p> 
  <p class="q1"><sup id="Song.3.10" class="v">10</sup>De spijlen maakte hij van zilver,</p> 
  <p class="q2">de leuning van goud,</p> 
  <p class="q1">de zitting van purper,</p> 
  <p class="q2">het binnenwerk met een bekleding van liefdesgeschenken,</p> 
  <p class="q2">afkomstig van de dochters van Jeruzalem.</p> 
  <p class="p"><span class="verse"><sup id="Song.3.11" class="v">11</sup>Gaat uit, dochters van Sion,</span></p> 
  <p class="q1">aanschouwt koning <span class="highlight tooltipkeyword" data-keyword="1719" title="">Salomo</span>, met de kroon,</p> 
  <p class="q2">waarmee zijn moeder hem kroonde</p> 
  <p class="q1">op de dag van zijn bruiloft,</p> 
  <p class="q2">op de dag van de vreugde zijns harten.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Lied van de bruidegom op de schoonheid der bruid</h3> 
  <p class="q1"><h1>4</h1><sup id="Song.4.1" class="v">1</sup>Zie, gij zijt schoon, mijn liefste,</p> 
  <p class="q2">o, gij zijt schoon;</p> 
  <p class="q1">uw ogen zijn als duiven,</p> 
  <p class="q2">door uw sluier heen,</p> 
  <p class="q1">uw haar is als een kudde <span class="highlight tooltipkeyword" data-keyword="1269,1308" title="">geiten</span>,</p> 
  <p class="q2">die neergolven van Gileads gebergte.</p> 
  <p class="q1"><sup id="Song.4.2" class="v">2</sup>Uw tanden zijn als een kudde geschoren <span class="highlight tooltipkeyword" data-keyword="1269,1227" title="">schapen</span>,</p> 
  <p class="q2">die opkomen uit het wed,</p> 
  <p class="q1">alle met tweelingen,</p> 
  <p class="q2">en zonder jongen is er geen.</p> 
  <p class="q1"><sup id="Song.4.3" class="v">3</sup>Als een scharlaken draad zijn uw lippen</p> 
  <p class="q2">en liefelijk is uw mond.</p> 
  <p class="q1">Als een gespleten <span class="highlight tooltipkeyword" data-keyword="1169,1149" title="">granaatappel</span> zijn uw slapen,</p> 
  <p class="q2">door uw sluier heen.</p> 
  <p class="q1"><sup id="Song.4.4" class="v">4</sup>Uw hals is als de Davidstoren,</p> 
  <p class="q2">die gebouwd is met tinnen;</p> 
  <p class="q1">de duizend <span class="highlight tooltipkeyword" data-keyword="44" title="">schilden</span> hangen daaraan,</p> 
  <p class="q2">en alle zijn beukelaars van helden.</p> 
  <p class="q1"><sup id="Song.4.5" class="v">5</sup>Uw beide borsten zijn als tweelingjongen van gazellen,</p> 
  <p class="q2">die te midden van de leliën weiden.</p> 
  <p class="q1"><sup id="Song.4.6" class="v">6</sup>Tot de avondwind waait</p> 
  <p class="q2">en de schaduwen vlieden,</p> 
  <p class="q1">wil ik naar de mirreberg gaan,</p> 
  <p class="q2">naar de wierookheuvel.</p> 
  <p class="q1"><sup id="Song.4.7" class="v">7</sup>Alles is schoon aan u, mijn liefste,</p> 
  <p class="q2">zonder enig gebrek zijt gij.</p> 
  <p class="q1"><sup id="Song.4.8" class="v">8</sup>Kom bij mij van de Libanon, bruid,</p> 
  <p class="q2">kom bij mij van de Libanon,</p> 
  <p class="q1">daal af van de top van de Amana,</p> 
  <p class="q2">de top van de Senir, de Hermon,</p> 
  <p class="q1">van de holen der leeuwen,</p> 
  <p class="q2">van de bergen der panters.</p> 
  <p class="q1"><sup id="Song.4.9" class="v">9</sup>Gij hebt mij betoverd, mijn zuster, bruid,</p> 
  <p class="q2">betoverd met één blik van uw ogen,</p> 
  <p class="q2">met één snoer van uw halsversiersel.</p> 
  <p class="q1"><sup id="Song.4.10" class="v">10</sup>Hoe kostelijk is uw <span class="highlight tooltipkeyword" data-keyword="1054,1056" title="">liefde</span>,</p> 
  <p class="q2">mijn zuster, bruid,</p> 
  <p class="q1">hoeveel heerlijker uw <span class="highlight tooltipkeyword" data-keyword="1054,1056" title="">liefde</span> dan <span class="highlight tooltipkeyword" data-keyword="1101" title="">wijn</span>,</p> 
  <p class="q2">en de geur van uw oliën dan alle specerijen.</p> 
  <p class="q1"><sup id="Song.4.11" class="v">11</sup>Van honigzeem druppelen uw lippen, bruid,</p> 
  <p class="q2">honig en melk is onder uw tong;</p> 
  <p class="q1">en de geur van uw klederen</p> 
  <p class="q2">is als de geur van de Libanon.</p> 
  <p class="q1"><sup id="Song.4.12" class="v">12</sup>Een afgesloten hof zijt gij, mijn zuster, bruid,</p> 
  <p class="q2">een afgesloten wel, een <span class="highlight tooltipkeyword" data-keyword="1130" title="">verzegelde</span> bron.</p> 
  <p class="q1"><sup id="Song.4.13" class="v">13</sup>Wat uit u opspruit, is een lusthof van <span class="highlight tooltipkeyword" data-keyword="1169" title="">granaatappelbomen</span>,</p> 
  <p class="q2">met kostelijke vruchten,</p> 
  <p class="q1">hennabloemen en nardusplanten,</p> 
  <p class="q1"><sup id="Song.4.14" class="v">14</sup>nardus en saffraan, kalmus en kaneel,</p> 
  <p class="q2">met allerlei wierookstruiken,</p> 
  <p class="q1">mirre en aloë,</p> 
  <p class="q2">met al de kostbaarste specerijen.</p> 
  <p class="q1"><sup id="Song.4.15" class="v">15</sup>Fontein der hoven, <span class="highlight tooltipkeyword" data-keyword="1093" title="">bron</span> van levend water,</p> 
  <p class="q2">beken van de Libanon!</p> 
  <p class="p"></p> 
  <h3 class="s">Beurtzang van bruid en bruidegom</h3> 
  <span class="verse"><sup id="Song.4.16" class="v">16</sup>- Ontwaak, noordenwind, en kom, zuidenwind,<p class="q2">doorwaai mijn hof, opdat zijn balsemgeuren stromen!</p><p class="q1">Mijn geliefde kome tot zijn hof</p><p class="q2">en ete daarvan de kostelijke vrucht.</p><p class="b"></p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="q1"><h1>5</h1><sup id="Song.5.1" class="v">1</sup>- Ik ben gekomen tot mijn hof,</p> 
  <p class="q2">mijn zuster, bruid,</p> 
  <p class="q1">ik plukte mijn mirre en mijn balsem,</p> 
  <p class="q2">ik at mijn raat en mijn honig,</p> 
  <p class="q1">ik dronk mijn <span class="highlight tooltipkeyword" data-keyword="1101" title="">wijn</span> en mijn melk.</p> 
  <p class="q2">Eet, vrienden, drinkt,</p> 
  <p class="q2">en wordt dronken, genoten.</p> 
  <h3 class="s">Liefdesverlangen der bruid</h3> 
  <p class="q1"><sup id="Song.5.2" class="v">2</sup>Ik sliep, maar mijn <span class="highlight tooltipkeyword" data-keyword="631" title="">hart</span> was wakker.</p> 
  <p class="q2">Hoor, mijn geliefde klopt aan.</p> 
  <p class="q1">„Doe mij open, mijn zuster, mijn liefste,</p> 
  <p class="q2">mijn duive, mijn volmaakte,</p> 
  <p class="q1">want mijn hoofd is vol dauw,</p> 
  <p class="q2">mijn lokken zijn vol druppels van de nacht."</p> 
  <p class="q1"><sup id="Song.5.3" class="v">3</sup>„Ik heb mijn kleed reeds afgelegd,</p> 
  <p class="q2">hoe zou ik het weer aandoen?</p> 
  <p class="q1">Ik heb mijn voeten gewassen,</p> 
  <p class="q2">hoe zou ik ze weer verontreinigen?"</p> 
  <p class="q1"><sup id="Song.5.4" class="v">4</sup>Mijn geliefde stak zijn hand door de opening</p> 
  <p class="q2">en mijn <span class="highlight tooltipkeyword" data-keyword="631" title="">hart</span> werd onstuimig over hem.</p> 
  <p class="q1"><sup id="Song.5.5" class="v">5</sup>Ik stond op om mijn geliefde open te doen,</p> 
  <p class="q2">mijn handen dropen van mirre,</p> 
  <p class="q1">mijn vingers van vloeiende mirre</p> 
  <p class="q2">op de greep van de grendel.</p> 
  <p class="q1"><sup id="Song.5.6" class="v">6</sup>Ik deed mijn geliefde open,</p> 
  <p class="q2">maar mijn geliefde was weg, verdwenen!</p> 
  <p class="q1">Mijn ziel bezwijmde, toen hij sprak,</p> 
  <p class="q2">ik zocht hem, maar vond hem niet,</p> 
  <p class="q2">ik riep hem, maar hij antwoordde mij niet.</p> 
  <p class="q1"><sup id="Song.5.7" class="v">7</sup>De wachters, die in de stad hun ronde deden, troffen mij aan,</p> 
  <p class="q2">zij sloegen mij, verwondden mij,</p> 
  <p class="q1">zij rukten mij het overkleed af,</p> 
  <p class="q2">de wachters der muren.</p> 
  <h3 class="s">Beurtzang van de bruid en de dochters van Jeruzalem</h3> 
  <p class="q1"><sup id="Song.5.8" class="v">8</sup>- Ik bezweer u, dochters van Jeruzalem,</p> 
  <p class="q2">indien gij mijn geliefde vindt,</p> 
  <p class="q1">wat zult gij hem melden?</p> 
  <p class="q2">Dat ik bezwijm van liefde.</p> 
  <p class="b"></p> 
  <p class="q1"><sup id="Song.5.9" class="v">9</sup>- Wat heeft uw geliefde vóór boven een ander,</p> 
  <p class="q2">o schoonste der vrouwen?</p> 
  <p class="q1">Wat heeft uw geliefde vóór boven een ander,</p> 
  <p class="q2">dat gij ons aldus bezweert?</p> 
  <p class="b"></p> 
  <p class="q1"><sup id="Song.5.10" class="v">10</sup>- Mijn geliefde is blank en rood,</p> 
  <p class="q2">uitblinkend boven tienduizend.</p> 
  <p class="q1"><sup id="Song.5.11" class="v">11</sup>Zijn hoofd is fijn goud, gelouterd goud,</p> 
  <p class="q2">zijn lokken zijn golvend, ravezwart.</p> 
  <p class="q1"><sup id="Song.5.12" class="v">12</sup>Zijn ogen zijn als duiven bij waterbeken,</p> 
  <p class="q2">badend in melk, zittend bij een overvloedige bron.</p> 
  <p class="q1"><sup id="Song.5.13" class="v">13</sup>Zijn wangen zijn als balsembedden,</p> 
  <p class="q2">perken van kruiden,</p> 
  <p class="q1">zijn lippen zijn leliën,</p> 
  <p class="q2">druipend van vloeiende mirre.</p> 
  <p class="q1"><sup id="Song.5.14" class="v">14</sup>Zijn armen zijn gouden rollen,</p> 
  <p class="q2">bezet met Tarsisstenen,</p> 
  <p class="q1">zijn lichaam is een kunstwerk van ivoor,</p> 
  <p class="q2">bedekt met lazuursteen.</p> 
  <p class="q1"><sup id="Song.5.15" class="v">15</sup>Zijn benen zijn witmarmeren zuilen,</p> 
  <p class="q2">rustend op voetstukken van gelouterd goud;</p> 
  <p class="q1">zijn gestalte is als de Libanon,</p> 
  <p class="q2">uitgelezen als de ceders.</p> 
  <p class="p"><span class="verse"><sup id="Song.5.16" class="v">16</sup>Zijn verhemelte is enkel zoetheid,</span></p> 
  <p class="q2">en alles aan hem bekoorlijkheid.</p> 
  <p class="q1">Zó is mijn geliefde, zó is mijn vriend,</p> 
  <p class="q2">dochters van Jeruzalem.</p> 
  <p class="b"></p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="q1"><h1>6</h1><sup id="Song.6.1" class="v">1</sup>- Waarheen is uw geliefde gegaan,</p> 
  <p class="q2">o schoonste der vrouwen?</p> 
  <p class="q1">Waarheen heeft uw geliefde zich gewend?</p> 
  <p class="q2">Want wij willen hem met u zoeken.</p> 
  <p class="b"></p> 
  <p class="q1"><sup id="Song.6.2" class="v">2</sup>- Mijn geliefde is afgedaald naar zijn hof,</p> 
  <p class="q2">naar de balsembedden,</p> 
  <p class="q1">om zich te vermeien in de hoven,</p> 
  <p class="q2">om leliën te plukken.</p> 
  <p class="q1"><sup id="Song.6.3" class="v">3</sup>Van mijn geliefde ben ik</p> 
  <p class="q2">en van mij is mijn geliefde,</p> 
  <p class="q2">die te midden der leliën weidt.</p> 
  <h3 class="s">De bruidegom prijst zijn bruid</h3> 
  <p class="q1"><sup id="Song.6.4" class="v">4</sup>Schoon zijt gij, mijn liefste, als Tirsa,</p> 
  <p class="q2">liefelijk als Jeruzalem,</p> 
  <p class="q1">geducht als krijgsscharen met banieren.</p> 
  <p class="q1"><sup id="Song.6.5" class="v">5</sup>Wend uw ogen van mij af,</p> 
  <p class="q2">want in verwarring brengen zij mij;</p> 
  <p class="q1">uw haar is als een kudde <span class="highlight tooltipkeyword" data-keyword="1308,1269" title="">geiten</span>,</p> 
  <p class="q2">die neergolven van Gilead.</p> 
  <p class="q1"><sup id="Song.6.6" class="v">6</sup>Uw tanden zijn als een kudde ooien,</p> 
  <p class="q2">die opkomen uit het wed,</p> 
  <p class="q1">alle met tweelingen,</p> 
  <p class="q2">en zonder jongen is er geen.</p> 
  <p class="q1"><sup id="Song.6.7" class="v">7</sup>Als een gespleten <span class="highlight tooltipkeyword" data-keyword="1169,1149" title="">granaatappel</span> zijn uw slapen,</p> 
  <p class="q2">door uw sluier heen.</p> 
  <p class="q1"><sup id="Song.6.8" class="v">8</sup>Zestig koninginnen zijn er,</p> 
  <p class="q2">tachtig bijvrouwen,</p> 
  <p class="q2">en jonkvrouwen zonder tal.</p> 
  <p class="q1"><sup id="Song.6.9" class="v">9</sup>Maar enig is zij, mijn duif, mijn volmaakte,</p> 
  <p class="q2">een enige was zij voor haar moeder,</p> 
  <p class="q2">een reine voor wie haar gebaard heeft.</p> 
  <p class="q1">Meisjes zien haar, en prijzen haar gelukkig;</p> 
  <p class="q2">koninginnen en bijvrouwen, en loven haar.</p> 
  <p class="q1"><sup id="Song.6.10" class="v">10</sup>Wie is zij, die opgaat als de dageraad,</p> 
  <p class="q2">schoon als de blanke maan,</p> 
  <p class="q1">stralend als de gloeiende zon,</p> 
  <p class="q2">geducht als krijgsscharen?</p> 
  <p class="q1"><sup id="Song.6.11" class="v">11</sup>Naar de notenhof daalde ik af</p> 
  <p class="q2">om te zien naar de bloesems van het dal,</p> 
  <p class="q1">om te zien of de wijnstok botte,</p> 
  <p class="q2">de <span class="highlight tooltipkeyword" data-keyword="1169" title="">granaatappelbomen</span> bloeiden.</p> 
  <p class="b"></p> 
  <p class="q1"><sup id="Song.6.12" class="v">12</sup>- Ik kende mijzelve niet;</p> 
  <p class="q2">gij hebt mij op vorstelijke wagens geplaatst.</p> 
  <p class="p"></p> 
  <h3 class="s">De schoonheid der bruid bij de dans</h3> 
  <span class="verse"><sup id="Song.6.13" class="v">13</sup>Wend u, wend u, gij Sulammitische,<p class="q2">wend u, wend u, dat wij u bezien!</p><p class="b"></p><p class="q2">„Wat wilt gij naar de Sulammitische zien</p><p class="q2">als naar de reidans van Machanaïm?"</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="q1"><h1>7</h1><sup id="Song.7.1" class="v">1</sup>Hoe schoon zijn uw schreden in de <span class="highlight tooltipkeyword" data-keyword="1639,1008,1106" title="">sandalen</span>,</p> 
  <p class="q2">vorstendochter!</p> 
  <p class="q1">De welvingen van uw heupen zijn als sieraden,</p> 
  <p class="q2">werk van meesterhanden.</p> 
  <p class="q1"><sup id="Song.7.2" class="v">2</sup>Uw navel is een welgerond bekken,</p> 
  <p class="q2">waaraan geen gemengde <span class="highlight tooltipkeyword" data-keyword="1101" title="">wijn</span> ontbreke;</p> 
  <p class="q1">uw schoot is een tarwehoop,</p> 
  <p class="q2">omzoomd met leliën.</p> 
  <p class="q1"><sup id="Song.7.3" class="v">3</sup>Uw beide borsten zijn als tweelingjongen</p> 
  <p class="q2">van gazellen.</p> 
  <p class="q1"><sup id="Song.7.4" class="v">4</sup>Uw hals is als de ivoren toren,</p> 
  <p class="q2">uw ogen zijn als de vijvers van <span class="highlight tooltipkeyword" data-keyword="1300" title="">Chesbon</span></p> 
  <p class="q1">bij de <span class="highlight tooltipkeyword" data-keyword="36,1088" title="">poort</span> Bat-Rabbim,</p> 
  <p class="q2">uw neus is als de toren van de Libanon,</p> 
  <p class="q1">uitziende op Damascus.</p> 
  <p class="q1"><sup id="Song.7.5" class="v">5</sup>Uw hoofd op u is als de Karmel,</p> 
  <p class="q2">uw haardos is als purper:</p> 
  <p class="q1">een Koning is gevangen in die lokken.</p> 
  <h3 class="s">Liefdesovergave</h3> 
  <p class="q1"><sup id="Song.7.6" class="v">6</sup>- Hoe schoon zijt gij, <span class="highlight tooltipkeyword" data-keyword="1054,1056" title="">liefde</span>;</p> 
  <p class="q2">hoe heerlijk onder wat men verlangen kan!</p> 
  <p class="b"></p> 
  <p class="q1"><sup id="Song.7.7" class="v">7</sup>- Ja, uw ranke gestalte is als een palm,</p> 
  <p class="q2">en uw borsten zijn als dadeltrossen.</p> 
  <p class="q1"><sup id="Song.7.8" class="v">8</sup>Ik zeide: Ik wil die palm beklimmen</p> 
  <p class="q2">en zijn vruchtentrossen plukken.</p> 
  <p class="q1">Mogen uw borsten als druiventrossen zijn,</p> 
  <p class="q2">de geur van uw adem zij als appels,</p> 
  <p class="q1"><sup id="Song.7.9" class="v">9</sup>uw verhemelte als de kostelijkste <span class="highlight tooltipkeyword" data-keyword="1101" title="">wijn</span> . . .</p> 
  <p class="b"></p> 
  <p class="q2">- . . . die regelrecht mijn geliefde toestroomt,</p> 
  <p class="q2">en in zijn slaap naar zijn lippen vloeit.</p> 
  <p class="b"></p> 
  <p class="q1"><sup id="Song.7.10" class="v">10</sup>Van mijn geliefde ben ik,</p> 
  <p class="q2">en naar mij gaat zijn begeerte uit.</p> 
  <p class="q1"><sup id="Song.7.11" class="v">11</sup>Kom, mijn geliefde, laten wij uitgaan naar het veld,</p> 
  <p class="q2">laten wij vernachten tussen de hennabloemen.</p> 
  <p class="q1"><sup id="Song.7.12" class="v">12</sup>Laten wij vroeg naar de wijngaarden gaan</p> 
  <p class="q2">en zien of de wijnstok uitbot,</p> 
  <p class="q1">of de bloesems zijn opengesprongen,</p> 
  <p class="q2">de granaten bloeien.</p> 
  <p class="q1">Daar zal ik u mijn <span class="highlight tooltipkeyword" data-keyword="1054,1056" title="">liefde</span> geven.</p> 
  <p class="p"><span class="verse"><sup id="Song.7.13" class="v">13</sup>De liefdesappelen geven hun geur,</span></p> 
  <p class="q2">en bij onze deuren groeien allerlei kostelijke vruchten,</p> 
  <p class="q2">jonge en oude:</p> 
  <p class="q1">ik heb ze voor u, mijn geliefde, bewaard.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="q1"><h1>8</h1><sup id="Song.8.1" class="v">1</sup>Och, waart gij als mijn broeder,</p> 
  <p class="q2">aan de borst van mijn moeder gezoogd!</p> 
  <p class="q1">Vond ik u dan buiten, ik kuste u</p> 
  <p class="q2">en niemand zou mij daarom laken.</p> 
  <p class="q1"><sup id="Song.8.2" class="v">2</sup>Ik zou u leiden, ik zou u brengen</p> 
  <p class="q2">naar het huis van mijn moeder, die mij opvoedt;</p> 
  <p class="q1">van geurige <span class="highlight tooltipkeyword" data-keyword="1101" title="">wijn</span> zou ik u te drinken geven,</p> 
  <p class="q2">van de jonge <span class="highlight tooltipkeyword" data-keyword="1101" title="">wijn</span> mijner granaatappelen.</p> 
  <p class="q1"><sup id="Song.8.3" class="v">3</sup>Zijn linkerarm is onder mijn hoofd</p> 
  <p class="q2">en zijn rechterarm omvangt mij.</p> 
  <p class="q1"><sup id="Song.8.4" class="v">4</sup>Ik bezweer u, dochters van Jeruzalem,</p> 
  <p class="q2">waarom wilt gij de <span class="highlight tooltipkeyword" data-keyword="1054,1056" title="">liefde</span> opwekken en prikkelen,</p> 
  <p class="q2">vóórdat het haar behaagt?</p> 
  <h3 class="s">Lof der <span class="highlight tooltipkeyword" data-keyword="1054,1056" title="">liefde</span></h3> 
  <p class="q1"><sup id="Song.8.5" class="v">5</sup>Wie trekt daar op uit de woestijn,</p> 
  <p class="q2">leunend op haar geliefde?</p> 
  <p class="b"></p> 
  <p class="q1">- Onder de appelboom wekte ik u,</p> 
  <p class="q2">daar ontving u uw moeder,</p> 
  <p class="q2">daar ontving zij, die u baarde.</p> 
  <p class="b"></p> 
  <p class="q1"><sup id="Song.8.6" class="v">6</sup>- Leg mij als een <span class="highlight tooltipkeyword" data-keyword="1130" title="">zegel</span> aan uw <span class="highlight tooltipkeyword" data-keyword="631" title="">hart</span></p> 
  <p class="q2">als een <span class="highlight tooltipkeyword" data-keyword="1130" title="">zegel</span> aan uw arm.</p> 
  <p class="q1">Want sterk als de dood is de <span class="highlight tooltipkeyword" data-keyword="1054,1056" title="">liefde</span></p> 
  <p class="q2">onverbiddelijk als het rijk van de doden de hartstocht,</p> 
  <p class="q1">haar vlammen zijn vuurvlammen,</p> 
  <p class="q2">een vuurgloed des <span class="nd">Heren</span>.</p> 
  <p class="q1"><sup id="Song.8.7" class="v">7</sup>Vele wateren kunnen de <span class="highlight tooltipkeyword" data-keyword="1054,1056" title="">liefde</span> niet blussen</p> 
  <p class="q2">en rivieren spoelen haar niet weg.</p> 
  <p class="q1">Al bood iemand alles wat hij bezit voor de <span class="highlight tooltipkeyword" data-keyword="1054,1056" title="">liefde</span>,</p> 
  <p class="q2">smadelijk zou men hem afwijzen.</p> 
  <h3 class="s">De bruid en haar broeders</h3> 
  <p class="q1"><sup id="Song.8.8" class="v">8</sup>- Wij hebben een jonge zuster,</p> 
  <p class="q2">die nog geen borsten heeft.</p> 
  <p class="q1">Wat zullen wij met onze zuster doen</p> 
  <p class="q2">ten dage, dat iemand naar haar dingt?</p> 
  <p class="q1"><sup id="Song.8.9" class="v">9</sup>Als zij een muur is,</p> 
  <p class="q2">dan bouwen wij daarop een zilveren tinne;</p> 
  <p class="q1">maar als zij een deur is,</p> 
  <p class="q2">dan sluiten wij haar af met cederen planken.</p> 
  <p class="b"></p> 
  <p class="q1"><sup id="Song.8.10" class="v">10</sup>- Ik was een muur</p> 
  <p class="q2">en mijn borsten waren als torens.</p> 
  <p class="q1">Toen werd ik in zijn ogen</p> 
  <p class="q2">als een, die overgave aanbiedt.</p> 
  <h3 class="s">Rijker dan <span class="highlight tooltipkeyword" data-keyword="1719" title="">Salomo</span></h3> 
  <p class="q1"><sup id="Song.8.11" class="v">11</sup><span class="highlight tooltipkeyword" data-keyword="1719" title="">Salomo</span> bezat een wijngaard</p> 
  <p class="q2">te <span class="highlight tooltipkeyword" data-keyword="1127" title="">Baäl</span>-Hamon.</p> 
  <p class="q1">Hij gaf die wijngaard aan bewakers,</p> 
  <p class="q2">ieder geeft voor de vrucht daarvan</p> 
  <p class="q2">duizend zilverlingen.</p> 
  <p class="q1"><sup id="Song.8.12" class="v">12</sup>Mijn wijngaard, de mijne, ligt vóór mij;</p> 
  <p class="q2">de duizend laat ik aan u, <span class="highlight tooltipkeyword" data-keyword="1719" title="">Salomo</span>,</p> 
  <p class="q2">en tweehonderd aan de bewakers van zijn vrucht.</p> 
  <h3 class="s">Bruidegom en bruid roepen elkaar</h3> 
  <p class="q1"><sup id="Song.8.13" class="v">13</sup>- Gij bewoonster der hoven,</p> 
  <p class="q2">naar uw stem luisteren de makkers,</p> 
  <p class="q2">laat ze mij horen.</p> 
  <p class="b"></p> 
  <p class="p"><span class="verse"><sup id="Song.8.14" class="v">14</sup>- Haast u, mijn geliefde, en doe als de gazel</span></p> 
  <p class="q2">of als het hertejong op bergen vol balsemkruid.</p> 
  <p></p> 
  <br> 
   
 </div> 
</div>