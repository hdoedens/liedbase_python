<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Judas groet de christenen</h3> 
  <p class="p"><h1>1</h1><span class="verse"><sup id="Jude.1.1" class="v">1</sup>Dit is een brief van Judas, een dienaar van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> en een broer van Jakobus. Aan de mensen die God, de Vader, heeft uitgekozen om bij hem te horen. God houdt van jullie, en hij beschermt jullie totdat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> komt.</span></p> 
  <p class="p"><span class="indent"></span><span class="verse"><sup id="Jude.1.2" class="v">2</sup>Ik wens jullie toe dat God goed voor jullie is, jullie liefheeft en jullie voor altijd vrede geeft.</span></p> 
  <h3 class="s"><span class="highlight tooltipkeyword" data-keyword="1789" title="">Judas</span> waarschuwt voor slechte mensen</h3> 
  <p class="p"><span class="indent"></span><span class="verse"><sup id="Jude.1.3" class="v">3</sup>Vrienden, ik was eerst van plan om jullie te schrijven hoe God ons allemaal redt. Maar ik moet jammer genoeg iets heel anders schrijven. Ik moet jullie ernstig waarschuwen. Want jullie moeten blijven strijden voor het enige ware, christelijke geloof dat aan jullie is doorgegeven.</span></p> 
  <p class="p"><span class="indent"></span><span class="verse"><sup id="Jude.1.4" class="v">4</sup>Ik heb namelijk gehoord wat er bij jullie aan de hand is. <span class="highlight tooltipkeyword" data-keyword="1711,1710" title="">Zonder</span> dat jullie het merkten, zijn er slechte mensen bij jullie in de kerk gekomen. Zij vinden verboden seks geen probleem, en ze zeggen: 'God zal ons wel vergeven.' Volgens hen is <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> niet onze Heer en onze enige meester. In de <span class="highlight tooltipkeyword" data-keyword="1038" title="">heilige</span> boeken staat al dat God zulke slechte mensen zal straffen.</span></p> 
  <h2 class="ms">Voorbeelden van slechtheid</h2> 
  <h3 class="s">Drie voorbeelden van Gods straf</h3> 
  <p class="p"><span class="indent"></span><span class="verse"><sup id="Jude.1.5" class="v">5</sup>Ik wil jullie herinneren aan wat er vroeger gebeurd is. Jullie weten natuurlijk heel goed dat <span class="highlight tooltipkeyword" data-keyword="1672" title="">Jezus</span> het volk van Israël gered heeft uit Egypte. Maar later doodde hij alle Israëlieten die niet op hem vertrouwden!</span></p> 
  <p class="p"><span class="indent"></span><span class="verse"><sup id="Jude.1.6" class="v">6-7</sup>Denk ook aan de engelen die <span class="highlight tooltipkeyword" data-keyword="1711,1710" title="">ongehoorzaam</span> werden. Ze verlieten de hemel, en hadden seks met mensen. God heeft die engelen voorgoed opgesloten in het land van de dood. Daar zullen ze blijven tot de dag dat God zal rechtspreken.</span></p> 
  <p class="p"><span class="indent"></span>Ten slotte heb ik nog een voorbeeld om jullie te waarschuwen. Jullie weten wat er gebeurd is met de inwoners van Sodom, Gomorra en de steden daaromheen. De inwoners van die steden hadden ook verboden seks. Daarom zijn hun steden verwoest met een vuur dat eeuwig brandt.<span class="verse"><sup id="Jude.1.8" class="v">8</sup>Die mensen bij jullie in de kerk doen dezelfde slechte dingen. Ze hebben verboden seks. Ze vinden dat ze de Heer niet hoeven te gehoorzamen. En ze beledigen engelen. Ze zeggen: 'Wij mogen dat doen, want wij hebben bijzondere dromen.'</span></p> 
  <h3 class="s">Het voorbeeld van Michaël</h3> 
  <p class="p"><span class="indent"></span><span class="verse"><sup id="Jude.1.9" class="v">9</sup>Michaël is één van de belangrijkste engelen. Maar zelfs hij durfde hogere machten niet te beledigen. Ooit had hij een felle discussie met de duivel. Het ging over de vraag wat er met het lichaam van <span class="highlight tooltipkeyword" data-keyword="1723" title="">Mozes</span> moest gebeuren. Michaël zei toen alleen maar tegen de duivel: 'Ik hoop dat de Heer je zal straffen.'</span></p> 
  <p class="p"><span class="indent"></span><span class="verse"><sup id="Jude.1.10" class="v">10</sup>Die slechte mensen bij jullie in de kerk weten niets van hogere machten. Toch beledigen ze die hogere machten voortdurend. Ze hebben geen verstand, en ze gedragen zich als dieren. Daarom zal het verkeerd met hen aflopen.</span></p> 
  <h3 class="s">Nog drie voorbeelden van slechtheid</h3> 
  <p class="p"><span class="indent"></span><span class="verse"><sup id="Jude.1.11" class="v">11</sup>Het zal slecht aflopen met die slechte mensen. Want ze plegen dezelfde <span class="highlight tooltipkeyword" data-keyword="1711" title="">misdaad</span> als Kaïn. En ze liegen als ze er geld mee kunnen verdienen, net als Bileam. En net als Korach zullen ze sterven omdat ze in opstand gekomen zijn.</span></p> 
  <p class="p"><span class="indent"></span><span class="verse"><sup id="Jude.1.12" class="v">12</sup>Door het gedrag van die mensen worden de christelijke maaltijden iets belachelijks. Die mensen schamen zich nergens voor. Ze gieten zich vol met wijn, en zorgen alleen voor zichzelf. Je hebt niets aan hen! Ze lijken op wolken die voorbijwaaien <span class="highlight tooltipkeyword" data-keyword="1711,1710" title="">zonder</span> regen voor de aarde te geven. Ze lijken op bomen die in de oogsttijd geen vruchten geven. Ze lijken op bomen die uit de grond getrokken zijn, en helemaal dood zijn. </span><span class="verse"><sup id="Jude.1.13" class="v">13</sup>Die mensen laten overal sporen achter van hun slechte gedrag, zoals de wilde golven van de zee hun vuil op het strand achterlaten. Ze hebben een slechte invloed op anderen. Ze zullen worden gestraft.</span></p> 
  <h2 class="ms">Voorspellingen</h2> 
  <h3 class="s">De boodschap van Henoch</h3> 
  <p class="p"><span class="indent"></span><span class="verse"><sup id="Jude.1.14" class="v">14</sup>Henoch vertelde al lang geleden hoe het met slechte mensen zou aflopen. Hij hoorde bij de zevende generatie na Adam. Henoch zei: «Op een dag komt de Heer met ontelbaar veel engelen. </span><span class="verse"><sup id="Jude.1.15" class="v">15</sup>Dan zal hij rechtspreken over iedereen. Hij zal alle slechte en <span class="highlight tooltipkeyword" data-keyword="1710" title="">zondige</span> mensen straffen. Want zij hebben veel vreselijke dingen gedaan, en veel verschrikkelijke dingen over de Heer gezegd.»</span></p> 
  <p class="p"><span class="indent"></span><span class="verse"><sup id="Jude.1.16" class="v">16</sup>Die slechte mensen bij jullie in de kerk doen niets anders dan protesteren en klagen. Ze volgen hun eigen slechte verlangens. Ze scheppen op over zichzelf. En ze zeggen dingen die mensen graag horen, om er zelf beter van te worden.</span></p> 
  <h3 class="s">De boodschap van de apostelen</h3> 
  <p class="p"><span class="indent"></span><span class="verse"><sup id="Jude.1.17" class="v">17</sup>Vrienden, denk aan wat de apostelen van onze Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> al gezegd hebben. </span><span class="verse"><sup id="Jude.1.18" class="v">18</sup>Ze zeiden tegen jullie: 'Als het einde van de wereld komt, dan zullen er mensen zijn die jullie geloof belachelijk maken. Mensen die hun eigen slechte verlangens volgen.'</span></p> 
  <p class="p"><span class="indent"></span><span class="verse"><sup id="Jude.1.19" class="v">19</sup>Die slechte mensen zorgen voor ruzie in de kerk. Ze doen alleen waar ze zelf zin in hebben, en ze hebben de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> niet.</span></p> 
  <h2 class="ms">Slot van de brief</h2> 
  <h3 class="s">Wees goed voor iedereen</h3> 
  <p class="p"><span class="indent"></span><span class="verse"><sup id="Jude.1.20" class="v">20</sup>Vrienden, houd altijd vast aan het ware, christelijke geloof. Dan zullen jullie als kerk een steeds sterkere eenheid worden. En laat je bij het bidden leiden door de <span class="highlight tooltipkeyword" data-keyword="1038" title="">heilige</span> Geest. </span><span class="verse"><sup id="Jude.1.21" class="v">21</sup>Houd vast aan Gods liefde. Vertrouw erop dat onze Heer <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> goed voor jullie zal zijn, en jullie het eeuwige leven zal geven.</span></p> 
  <p class="p"><span class="indent"></span><span class="verse"><sup id="Jude.1.22" class="v">22</sup>Als er bij jullie mensen zijn die twijfelen, steun hen dan. </span><span class="verse"><sup id="Jude.1.23" class="v">23</sup>Als mensen verkeerde dingen doen, probeer hen dan te redden van Gods straf. En ook als mensen doorgaan met hun verkeerde gedrag, moet je hen goed blijven behandelen. Maar pas op voor hun gevaarlijke invloed, want ze zijn door en door slecht.</span></p> 
  <p class="p"><span class="indent"></span></p> 
  <h3 class="s">Alle eer aan God</h3> 
  <span class="verse"><sup id="Jude.1.24" class="v">24-25</sup>De machtige God kan ervoor zorgen dat jullie niet twijfelen. Hij zal ervoor zorgen dat jullie voor zijn troon komen te staan met een volmaakt geloof, juichend van vreugde. Door die God worden jullie gered, dankzij onze Heer <span class="highlight tooltipkeyword" data-keyword="1672" title="">Jezus</span> Christus. Alle eer, kracht en macht aan de enige God, voor altijd en eeuwig! Amen.<p></p></span> 
  <br> 
   
 </div> 
</div>