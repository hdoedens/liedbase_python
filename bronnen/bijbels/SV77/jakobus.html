<div class="bibletext"> 
 <div id="scroller"> 
  <h3 class="s">Opschrift en groeten</h3> 
  <p class="p"><h1>1</h1><span class="verse"><sup id="Jas.1.1" class="v">1</sup>Jakobus, een dienstknecht van God en van de Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>; aan de twaalf stammen, die in de verstrooiing zijn: zaligheid.</span></p> 
  <h3 class="s">Volharding onder beproevingen</h3> 
  <p class="p"><span class="indent"></span><span class="verse"><sup id="Jas.1.2" class="v">2</sup>Acht het voor grote vreugde, mijn broeders, wanneer gij in velerlei verzoekingen valt;</span></p> 
  <p class="p"><span class="indent"></span><span class="verse"><sup id="Jas.1.3" class="v">3</sup>Wetende, dat de beproeving van uw geloof lijdzaamheid werkt.</span></p> 
  <p class="p"><span class="indent"></span><span class="verse"><sup id="Jas.1.4" class="v">4</sup>Doch de lijdzaamheid hebbe een volmaakt werk, opdat gij volmaakt moogt zijn en geheel oprecht, in geen ding nalatig.</span></p> 
  <p class="p"><span class="indent"></span><span class="verse"><sup id="Jas.1.5" class="v">5</sup>En indien iemand van u wijsheid ontbreekt, dat hij <span class="add">ze</span> van God begere, Die een ieder mild geeft, en niet verwijt; en zij zal hem gegeven worden.</span></p> 
  <p class="p"><span class="indent"></span><span class="verse"><sup id="Jas.1.6" class="v">6</sup>Maar dat hij <span class="add">ze</span> begere in geloof, niet twijfelende; want die twijfelt, is een baar der zee gelijk, die door de wind gedreven en op- en neergeworpen wordt.</span></p> 
  <p class="p"><span class="indent"></span><span class="verse"><sup id="Jas.1.7" class="v">7</sup>Want die mens mene niet, dat hij iets ontvangen zal van de Heere.</span></p> 
  <p class="p"><span class="indent"></span><span class="verse"><sup id="Jas.1.8" class="v">8</sup>Een dubbelhartig man <span class="add">is</span> ongestadig in al zijn wegen.</span></p> 
  <p class="p"><span class="indent"></span><span class="verse"><sup id="Jas.1.9" class="v">9</sup>Maar de broeder, die nederig is, roeme in zijn hoogheid.</span></p> 
  <p class="p"><span class="indent"></span><span class="verse"><sup id="Jas.1.10" class="v">10</sup>En de rijke in zijn vernedering; want hij zal als een bloem van het gras voorbijgaan.</span></p> 
  <p class="p"><span class="indent"></span><span class="verse"><sup id="Jas.1.11" class="v">11</sup>Want de zon is opgegaan met de hitte, en heeft het gras dor gemaakt, en zijn bloem is afgevallen, en de schone gedaante van haar aanschijn is vergaan; alzo zal ook de rijke in zijn wegen verwelken.</span></p> 
  <p class="p"><span class="indent"></span><span class="verse"><sup id="Jas.1.12" class="v">12</sup>Zalig is de man, die verzoeking verdraagt; want als hij beproefd zal geweest zijn, zal hij de kroon des levens ontvangen, welke de Heere beloofd heeft aan hen, die Hem liefhebben.</span></p> 
  <p class="p"><span class="indent"></span><span class="verse"><sup id="Jas.1.13" class="v">13</sup>Niemand, als hij verzocht wordt, zegge: Ik word door God verzocht; want God kan niet verzocht worden met het kwade, en Hij Zelf verzoekt niemand.</span></p> 
  <p class="p"><span class="indent"></span><span class="verse"><sup id="Jas.1.14" class="v">14</sup>Maar een ieder wordt verzocht, als hij door zijn eigen begeerlijkheid afgetrokken en verlokt wordt.</span></p> 
  <p class="p"><span class="indent"></span><span class="verse"><sup id="Jas.1.15" class="v">15</sup>Daarna de begeerlijkheid ontvangen hebbende baart <span class="highlight tooltipkeyword" data-keyword="1711,1710,1063,1062" title="">zonde</span>; en de <span class="highlight tooltipkeyword" data-keyword="1711,1710,1063,1062" title="">zonde</span> voleindigd zijnde baart de dood.</span></p> 
  <p class="p"><span class="indent"></span><span class="verse"><sup id="Jas.1.16" class="v">16</sup>Dwaalt niet, mijn geliefde broeders!</span></p> 
  <p class="p"><span class="indent"></span><span class="verse"><sup id="Jas.1.17" class="v">17</sup>Alle goede gave, en alle volmaakte gift is van boven, van de Vader der lichten afkomende, bij Wie geen verandering is, of schaduw van omkering.</span></p> 
  <p class="p"><span class="indent"></span><span class="verse"><sup id="Jas.1.18" class="v">18</sup>Naar Zijn wil heeft Hij ons gebaard door het Woord der waarheid, opdat wij zouden zijn <span class="add">als</span> eerstelingen van Zijn schepselen.</span></p> 
  <h3 class="s">Niet alleen hoorders, maar ook daders</h3> 
  <p class="p"><span class="indent"></span><span class="verse"><sup id="Jas.1.19" class="v">19</sup>Zo dan, mijn geliefde broeders, een ieder mens zij ras om te horen, traag om te spreken, traag tot toorn;</span></p> 
  <p class="p"><span class="indent"></span><span class="verse"><sup id="Jas.1.20" class="v">20</sup>Want de toorn van de man werkt Gods <span class="highlight tooltipkeyword" data-keyword="1631,1629,1621" title="">gerechtigheid</span> niet.</span></p> 
  <p class="p"><span class="indent"></span><span class="verse"><sup id="Jas.1.21" class="v">21</sup>Daarom, afgelegd hebbende alle vuiligheid en overvloed van boosheid, ontvangt met zachtmoedigheid het Woord, dat in <span class="add">u</span> geplant wordt, hetwelk uw zielen kan zaligmaken.</span></p> 
  <p class="p"><span class="indent"></span><span class="verse"><sup id="Jas.1.22" class="v">22</sup>En weest daders des Woords, en niet alleen hoorders, uzelf met valse overlegging bedriegende.</span></p> 
  <p class="p"><span class="indent"></span><span class="verse"><sup id="Jas.1.23" class="v">23</sup>Want zo iemand een hoorder des Woords is, en niet een dader, die is een man gelijk, welke zijn aangeboren aangezicht bemerkt in een spiegel;</span></p> 
  <p class="p"><span class="indent"></span><span class="verse"><sup id="Jas.1.24" class="v">24</sup>Want hij heeft zichzelf bemerkt, en is weggegaan, en heeft terstond vergeten, hoedanig hij was.</span></p> 
  <p class="p"><span class="indent"></span><span class="verse"><sup id="Jas.1.25" class="v">25</sup>Maar die inziet in de volmaakte wet, die der vrijheid is, en daarbij blijft, deze, geen vergeetachtig hoorder geworden zijnde, maar een dader van het werk, deze, <span class="add">zeg ik</span>, zal gelukzalig zijn in dit zijn doen.</span></p> 
  <p class="p"><span class="indent"></span><span class="verse"><sup id="Jas.1.26" class="v">26</sup>Indien iemand onder u dunkt, dat hij godsdienstig is, en <span class="add">hij</span> zijn tong niet in toom houdt, maar zijn <span class="highlight tooltipkeyword" data-keyword="631" title="">hart</span> verleidt, diens godsdienst is ijdel.</span></p> 
  <p class="p"><span class="indent"></span><span class="verse"><sup id="Jas.1.27" class="v">27</sup>De zuivere en onbevlekte godsdienst voor God en de Vader is deze: wezen en <span class="highlight tooltipkeyword" data-keyword="89" title="">weduwen</span> bezoeken in hun verdrukking, <span class="add">en</span> zichzelf onbesmet bewaren van de wereld.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het ware geloof is zonder aanzien des persoons</h3> 
  <p class="p"><h1>2</h1><span class="verse"><sup id="Jas.2.1" class="v">1</sup>Mijn broeders, hebt niet het geloof van onze Heere <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, <span class="add">de Heere</span> der heerlijkheid, met aanneming des persoons.</span></p> 
  <p class="p"><span class="indent"></span><span class="verse"><sup id="Jas.2.2" class="v">2</sup>Want zo in uw vergadering kwam een man met een gouden ring aan de vinger, in een sierlijke kleding, en er kwam ook een arm man in met een slechte kleding;</span></p> 
  <p class="p"><span class="indent"></span><span class="verse"><sup id="Jas.2.3" class="v">3</sup>En gij zoudt aanzien degene, die de sierlijke kleding draagt, en tot hem zeggen: Zit gij hier op een eervolle plaats; en zoudt zeggen tot de arme: Sta gij daar; of: Zit hier onder mijn voetbank;</span></p> 
  <p class="p"><span class="indent"></span><span class="verse"><sup id="Jas.2.4" class="v">4</sup>Hebt gij dan niet in uzelf een onderscheid gemaakt, en zijt rechters geworden van kwade overleggingen?</span></p> 
  <p class="p"><span class="indent"></span><span class="verse"><sup id="Jas.2.5" class="v">5</sup>Hoort, mijn geliefde broeders, heeft God niet <span class="highlight tooltipkeyword" data-keyword="644" title="">uitverkoren</span> de armen dezer wereld, <span class="add">om</span> rijk <span class="add">te zijn</span> in het geloof, en erfgenamen van het Koninkrijk, hetwelk Hij belooft aan hen, die Hem <span class="highlight tooltipkeyword" data-keyword="1056" title="">liefhebben</span>?</span></p> 
  <p class="p"><span class="indent"></span><span class="verse"><sup id="Jas.2.6" class="v">6</sup>Maar gij hebt de armen oneer aangedaan. Overweldigen u niet de rijken, en trekken zij u <span class="add">niet</span> voor de rechterstoelen?</span></p> 
  <p class="p"><span class="indent"></span><span class="verse"><sup id="Jas.2.7" class="v">7</sup>Lasteren zij niet de goede naam, die over u aangeroepen is?</span></p> 
  <p class="p"><span class="indent"></span><span class="verse"><sup id="Jas.2.8" class="v">8</sup>Indien gij dan de koninklijke wet volbrengt, naar de Schrift: Gij zult uw naaste <span class="highlight tooltipkeyword" data-keyword="1056" title="">liefhebben</span> als uzelf, zo doet gij wel;</span></p> 
  <p class="p"><span class="indent"></span><span class="verse"><sup id="Jas.2.9" class="v">9</sup>Maar indien gij de persoon aanneemt, zo doet gij <span class="highlight tooltipkeyword" data-keyword="1711,1710,1063,1062" title="">zonde</span>, en wordt door de wet bestraft als overtreders.</span></p> 
  <p class="p"><span class="indent"></span><span class="verse"><sup id="Jas.2.10" class="v">10</sup>Want wie de gehele wet zal houden, en in één zal struikelen, die is schuldig geworden aan alle.</span></p> 
  <p class="p"><span class="indent"></span><span class="verse"><sup id="Jas.2.11" class="v">11</sup>Want Die gezegd heeft: Gij zult geen <span class="highlight tooltipkeyword" data-keyword="113" title="">overspel</span> doen, Die heeft ook gezegd: Gij zult niet doden. Indien gij nu geen <span class="highlight tooltipkeyword" data-keyword="113" title="">overspel</span> zult doen, maar zult doden, zo zijt gij een overtreder der wet geworden.</span></p> 
  <p class="p"><span class="indent"></span><span class="verse"><sup id="Jas.2.12" class="v">12</sup>Spreekt alzo, en doet alzo, als die door de wet der vrijheid zult geoordeeld worden.</span></p> 
  <p class="p"><span class="indent"></span><span class="verse"><sup id="Jas.2.13" class="v">13</sup>Want een onbarmhartig oordeel <span class="add">zal gaan</span> over degene, die geen <span class="highlight tooltipkeyword" data-keyword="1051,1053" title="">barmhartigheid</span> gedaan heeft; en de <span class="highlight tooltipkeyword" data-keyword="1051,1053" title="">barmhartigheid</span> roemt tegen het oordeel.</span></p> 
  <h3 class="s">Nutteloosheid van het geloof zonder de werken</h3> 
  <p class="p"><span class="indent"></span><span class="verse"><sup id="Jas.2.14" class="v">14</sup>Wat nuttigheid is het, mijn broeders, indien iemand zegt, dat hij het geloof heeft, en hij heeft de werken niet? Kan dat geloof hem zaligmaken?</span></p> 
  <p class="p"><span class="indent"></span><span class="verse"><sup id="Jas.2.15" class="v">15</sup>Indien er nu een broeder of zuster naakt zouden zijn, en gebrek zouden hebben aan dagelijks voedsel;</span></p> 
  <p class="p"><span class="indent"></span><span class="verse"><sup id="Jas.2.16" class="v">16</sup>En iemand van u tot hen zou zeggen: Gaat heen in vrede, wordt warm, en wordt verzadigd; en gij zoudt hun niet geven de nooddruftigheden des lichaams, wat nuttigheid is dat?</span></p> 
  <p class="p"><span class="indent"></span><span class="verse"><sup id="Jas.2.17" class="v">17</sup>Alzo ook het geloof, indien het de werken niet heeft, is bij zichzelf dood.</span></p> 
  <p class="p"><span class="indent"></span><span class="verse"><sup id="Jas.2.18" class="v">18</sup>Maar, zal iemand zeggen: Gij hebt het geloof, en ik heb de werken. Toon mij uw geloof uit uw werken, en ik zal u uit mijn werken mijn geloof tonen.</span></p> 
  <p class="p"><span class="indent"></span><span class="verse"><sup id="Jas.2.19" class="v">19</sup>Gij gelooft, dat God een enig <span class="add">God</span> is; gij doet wel; de duivelen geloven het ook, en zij sidderen.</span></p> 
  <p class="p"><span class="indent"></span><span class="verse"><sup id="Jas.2.20" class="v">20</sup>Maar wilt gij weten, o ijdel mens, dat het geloof zonder de werken dood is?</span></p> 
  <p class="p"><span class="indent"></span><span class="verse"><sup id="Jas.2.21" class="v">21</sup><span class="highlight tooltipkeyword" data-keyword="1266" title="">Abraham</span>, onze vader, is hij niet uit de werken gerechtvaardigd, toen hij <span class="highlight tooltipkeyword" data-keyword="1782" title="">Izak</span>, zijn zoon, geofferd heeft op het <span class="highlight tooltipkeyword" data-keyword="1818" title="">altaar</span>?</span></p> 
  <p class="p"><span class="indent"></span><span class="verse"><sup id="Jas.2.22" class="v">22</sup>Ziet gij wel, dat het geloof mede gewerkt heeft met zijn werken, en het geloof volmaakt is geweest uit de werken?</span></p> 
  <p class="p"><span class="indent"></span><span class="verse"><sup id="Jas.2.23" class="v">23</sup>En de Schrift is vervuld geworden, die daar zegt: En <span class="highlight tooltipkeyword" data-keyword="1266" title="">Abraham</span> geloofde God, en het is hem tot <span class="highlight tooltipkeyword" data-keyword="1631,1630,1629,1621" title="">rechtvaardigheid</span> gerekend, en hij is een vriend van God genaamd geweest.</span></p> 
  <p class="p"><span class="indent"></span><span class="verse"><sup id="Jas.2.24" class="v">24</sup>Ziet gij dan nu, dat een mens uit de werken gerechtvaardigd wordt, en niet alleen uit het geloof?</span></p> 
  <p class="p"><span class="indent"></span><span class="verse"><sup id="Jas.2.25" class="v">25</sup>En evenzo ook Rachab, de <span class="highlight tooltipkeyword" data-keyword="88" title="">hoer</span>, is zij niet uit de werken gerechtvaardigd geweest, toen zij de gezondenen heeft ontvangen, en door een andere weg uitgelaten?</span></p> 
  <p class="p"><span class="indent"></span><span class="verse"><sup id="Jas.2.26" class="v">26</sup>Want gelijk het lichaam zonder geest dood is, alzo is ook het geloof zonder de werken dood.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Misbruik der tong</h3> 
  <p class="p"><h1>3</h1><span class="verse"><sup id="Jas.3.1" class="v">1</sup>Weest niet vele meesters, mijn broeders, wetende, dat wij te meerder oordeel zullen ontvangen.</span></p> 
  <p class="p"><span class="indent"></span><span class="verse"><sup id="Jas.3.2" class="v">2</sup>Want wij struikelen allen in vele. Indien iemand in woorden niet struikelt, die is een volmaakt man, machtig om ook het gehele lichaam in toom te houden.</span></p> 
  <p class="p"><span class="indent"></span><span class="verse"><sup id="Jas.3.3" class="v">3</sup>Ziet, wij leggen de paarden tomen in de monden, opdat zij ons zouden gehoorzamen, en wij leiden <span class="add">daarmee</span> hun gehele lichaam om;</span></p> 
  <p class="p"><span class="indent"></span><span class="verse"><sup id="Jas.3.4" class="v">4</sup>Ziet ook de schepen, hoewel zij zo groot zijn, en door harde winden gedreven, zij worden omgewend door een zeer klein roer, waarheen ook de begeerte van de stuurman wil.</span></p> 
  <p class="p"><span class="indent"></span><span class="verse"><sup id="Jas.3.5" class="v">5</sup>Alzo is ook de tong een klein lid, en roemt <span class="add">nochtans</span> grote dingen. Ziet, een klein vuur, hoe grote hoop hout het aansteekt.</span></p> 
  <p class="p"><span class="indent"></span><span class="verse"><sup id="Jas.3.6" class="v">6</sup>De tong is ook een vuur, een wereld der ongerechtigheid; alzo is de tong onder onze leden gesteld, welke het gehele lichaam besmet, en ontsteekt het rad <span class="add">onzer</span> geboorte, en wordt ontstoken door de hel.</span></p> 
  <p class="p"><span class="indent"></span><span class="verse"><sup id="Jas.3.7" class="v">7</sup>Want alle natuur, beide van de wilde dieren en van de vogels, beide van de kruipende en van de zeedieren, wordt getemd en is getemd geweest door de menselijke natuur.</span></p> 
  <p class="p"><span class="indent"></span><span class="verse"><sup id="Jas.3.8" class="v">8</sup>Maar de tong kan geen mens temmen; zij is een onbedwingbaar kwaad, vol van dodelijk venijn.</span></p> 
  <p class="p"><span class="indent"></span><span class="verse"><sup id="Jas.3.9" class="v">9</sup>Door haar loven wij God en de Vader, en door haar <span class="highlight tooltipkeyword" data-keyword="1058,1061" title="">vervloeken</span> wij de mensen, die naar de gelijkenis van God gemaakt zijn.</span></p> 
  <p class="p"><span class="indent"></span><span class="verse"><sup id="Jas.3.10" class="v">10</sup>Uit dezelfde mond komt voort <span class="highlight tooltipkeyword" data-keyword="1059" title="">zegening</span> en vervloeking. Dit moet, mijn broeders, alzo niet geschieden.</span></p> 
  <p class="p"><span class="indent"></span><span class="verse"><sup id="Jas.3.11" class="v">11</sup>Welt ook een fontein uit een zelfde ader het zoet en het bitter?</span></p> 
  <p class="p"><span class="indent"></span><span class="verse"><sup id="Jas.3.12" class="v">12</sup>Kan ook, mijn broeders, een vijgeboom <span class="highlight tooltipkeyword" data-keyword="1111" title="">olijven</span> voortbrengen, of een wijnstok <span class="highlight tooltipkeyword" data-keyword="1102" title="">vijgen</span>? Alzo <span class="add">kan</span> geen fontein zout en zoet water voortbrengen.</span></p> 
  <p class="p"><span class="indent"></span><span class="verse"><sup id="Jas.3.13" class="v">13</sup>Wie is wijs en verstandig onder u? Die bewijze uit <span class="add">zijn</span> goede wandel zijn werken in zachtmoedige wijsheid.</span></p> 
  <p class="p"><span class="indent"></span><span class="verse"><sup id="Jas.3.14" class="v">14</sup>Maar indien gij bittere nijd en twistgierigheid hebt in uw <span class="highlight tooltipkeyword" data-keyword="631" title="">hart</span>, zo roemt en liegt niet tegen de waarheid.</span></p> 
  <p class="p"><span class="indent"></span><span class="verse"><sup id="Jas.3.15" class="v">15</sup>Deze is de wijsheid niet, die van boven afkomt, maar is aards, natuurlijk, duivels.</span></p> 
  <p class="p"><span class="indent"></span><span class="verse"><sup id="Jas.3.16" class="v">16</sup>Want waar nijd en twistgierigheid is, aldaar is verwarring en alle boze handeling.</span></p> 
  <p class="p"><span class="indent"></span><span class="verse"><sup id="Jas.3.17" class="v">17</sup>Maar de wijsheid, die van boven is, die is ten eerste zuiver, daarna vreedzaam, bescheiden, gezeggelijk, vol van <span class="highlight tooltipkeyword" data-keyword="1051,1053" title="">barmhartigheid</span> en van goede vruchten, niet partijdig oordelende, en ongeveinsd.</span></p> 
  <p class="p"><span class="indent"></span><span class="verse"><sup id="Jas.3.18" class="v">18</sup>En de vrucht der <span class="highlight tooltipkeyword" data-keyword="1631,1630,1629,1621" title="">rechtvaardigheid</span> wordt in vrede gezaaid voor degenen, die vrede maken.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Weerstand bieden aan twistgierigheid</h3> 
  <p class="p"><h1>4</h1><span class="verse"><sup id="Jas.4.1" class="v">1</sup>Van waar <span class="add">komen</span> krijgen en vechterijen onder u? <span class="add">Komen zij</span> niet hiervan, <span class="add">namelijk</span> uit uw wellusten, die in uw leden strijd voeren?</span></p> 
  <p class="p"><span class="indent"></span><span class="verse"><sup id="Jas.4.2" class="v">2</sup>Gij begeert, en hebt niet; gij benijdt en ijvert <span class="add">naar dingen</span>, en kunt ze niet verkrijgen; gij vecht en voert krijg, doch gij hebt niet, omdat gij niet bidt.</span></p> 
  <p class="p"><span class="indent"></span><span class="verse"><sup id="Jas.4.3" class="v">3</sup>Gij bidt, en gij ontvangt niet, omdat gij kwalijk bidt, opdat gij het in uw wellusten doorbrengen zoudt.</span></p> 
  <p class="p"><span class="indent"></span><span class="verse"><sup id="Jas.4.4" class="v">4</sup>Overspelers en overspeelsters, weet gij niet, dat de vriendschap der wereld een vijandschap Gods is? Zo wie dan een vriend der wereld wil zijn, die wordt een vijand van God gesteld.</span></p> 
  <p class="p"><span class="indent"></span><span class="verse"><sup id="Jas.4.5" class="v">5</sup>Of meent gij, dat de Schrift tevergeefs zegt: De Geest, Die in ons woont, heeft Die lust tot nijdigheid?</span></p> 
  <p class="p"><span class="indent"></span><span class="verse"><sup id="Jas.4.6" class="v">6</sup>Ja, Hij geeft meerdere genade. Daarom zegt <span class="add">de Schrift</span>: God weerstaat de hovaardigen, maar de nederigen geeft Hij genade.</span></p> 
  <p class="p"><span class="indent"></span><span class="verse"><sup id="Jas.4.7" class="v">7</sup>Zo onderwerpt u dan aan God, weerstaat de <span class="highlight tooltipkeyword" data-keyword="517" title="">duivel</span>, en hij zal van u vlieden.</span></p> 
  <p class="p"><span class="indent"></span><span class="verse"><sup id="Jas.4.8" class="v">8</sup>Nadert tot God, en Hij zal tot u naderen. Reinigt de handen, gij zondaars, en zuivert de <span class="highlight tooltipkeyword" data-keyword="631" title="">harten</span>, gij dubbelhartigen!</span></p> 
  <p class="p"><span class="indent"></span><span class="verse"><sup id="Jas.4.9" class="v">9</sup>Gedraagt u als ellendigen, en treurt en weent; uw lachen worde veranderd in treuren, en <span class="add">uw</span> blijdschap in bedroefdheid.</span></p> 
  <p class="p"><span class="indent"></span><span class="verse"><sup id="Jas.4.10" class="v">10</sup>Vernedert u voor de Heere, en Hij zal u verhogen.</span></p> 
  <p class="p"><span class="indent"></span><span class="verse"><sup id="Jas.4.11" class="v">11</sup>Broeders, spreekt niet kwalijk van elkander. Die van <span class="add">zijn</span> broeder kwalijk spreekt en zijn broeder oordeelt, die spreekt kwalijk van de wet, en oordeelt de wet. Indien gij nu de wet oordeelt, zo zijt gij geen dader der wet, maar een rechter.</span></p> 
  <p class="p"><span class="indent"></span><span class="verse"><sup id="Jas.4.12" class="v">12</sup>Er is een enig Wetgever, Die behouden kan en verderven. Doch wie zijt gij, die een ander oordeelt?</span></p> 
  <h3 class="s">Onzekerheid des levens</h3> 
  <p class="p"><span class="indent"></span><span class="verse"><sup id="Jas.4.13" class="v">13</sup>Welaan nu gij, die daar zegt: Wij zullen heden of morgen naar zulk een stad <span class="highlight tooltipkeyword" data-keyword="1118" title="">reizen</span>, en aldaar een jaar doorbrengen, en koopmanschap drijven, en winst doen.</span></p> 
  <p class="p"><span class="indent"></span><span class="verse"><sup id="Jas.4.14" class="v">14</sup>Gij, die niet weet, wat morgen <span class="add">geschieden zal</span>, want hoedanig is uw leven? Want het is een damp, die voor een weinig <span class="add">tijd</span> gezien wordt, en daarna verdwijnt.</span></p> 
  <p class="p"><span class="indent"></span><span class="verse"><sup id="Jas.4.15" class="v">15</sup>In plaats dat gij zoudt zeggen: Indien de Heere wil, en wij leven zullen, zo zullen wij dit of dat doen.</span></p> 
  <p class="p"><span class="indent"></span><span class="verse"><sup id="Jas.4.16" class="v">16</sup>Maar nu roemt gij in uw hoogmoed; alle zodanige roem is boos.</span></p> 
  <p class="p"><span class="indent"></span><span class="verse"><sup id="Jas.4.17" class="v">17</sup>Wie dan weet goed te doen, en niet doet, voor die is het zonde.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Veroordeling van de onbarmhartige rijken</h3> 
  <p class="p"><h1>5</h1><span class="verse"><sup id="Jas.5.1" class="v">1</sup>Welaan nu, gij rijken, weent en huilt over uw ellendigheden, die over u komen.</span></p> 
  <p class="p"><span class="indent"></span><span class="verse"><sup id="Jas.5.2" class="v">2</sup>Uw rijkdom is verrot, en uw klederen zijn door de motten gegeten geworden;</span></p> 
  <p class="p"><span class="indent"></span><span class="verse"><sup id="Jas.5.3" class="v">3</sup>Uw goud en zilver is verroest; en hun roest zal u zijn tot een getuigenis, en zal uw vlees als een vuur verteren; gij hebt schatten vergaderd in de laatste dagen.</span></p> 
  <p class="p"><span class="indent"></span><span class="verse"><sup id="Jas.5.4" class="v">4</sup>Ziet, het loon der werklieden, die uw landen gemaaid hebben, dat door u verkort is, roept; en het geschrei van hen, die geoogst hebben, is gekomen tot in de oren van de Heere Sebaôth.</span></p> 
  <p class="p"><span class="indent"></span><span class="verse"><sup id="Jas.5.5" class="v">5</sup>Gij hebt weelderig geleefd op de aarde, en wellusten gevolgd; gij hebt uw <span class="highlight tooltipkeyword" data-keyword="631" title="">harten</span> gevoed als in een dag der slachting.</span></p> 
  <p class="p"><span class="indent"></span><span class="verse"><sup id="Jas.5.6" class="v">6</sup>Gij hebt veroordeeld, gij hebt gedood de rechtvaardige, <span class="add">en</span> hij weerstaat u niet.</span></p> 
  <h3 class="s">Vermaning tot geduld en gebed</h3> 
  <p class="p"><span class="indent"></span><span class="verse"><sup id="Jas.5.7" class="v">7</sup>Zo weest dan lankmoedig, broeders, tot de toekomst des Heeren. Ziet, de landman verwacht de kostbare vrucht des lands, lankmoedig zijnde daarover, totdat het de vroege en spade regen zal hebben ontvangen.</span></p> 
  <p class="p"><span class="indent"></span><span class="verse"><sup id="Jas.5.8" class="v">8</sup>Weest gij ook lankmoedig, versterkt uw <span class="highlight tooltipkeyword" data-keyword="631" title="">harten</span>; want de toekomst des Heeren nadert.</span></p> 
  <p class="p"><span class="indent"></span><span class="verse"><sup id="Jas.5.9" class="v">9</sup>Zucht niet tegen elkander, broeders, opdat gij niet veroordeeld wordt; ziet, de Rechter staat voor de deur.</span></p> 
  <p class="p"><span class="indent"></span><span class="verse"><sup id="Jas.5.10" class="v">10</sup>Mijn broeders, neemt tot een voorbeeld van het lijden, en van de lankmoedigheid de <span class="highlight tooltipkeyword" data-keyword="1031" title="">profeten</span>, die <span class="add">in</span> de Naam des Heeren gesproken hebben.</span></p> 
  <p class="p"><span class="indent"></span><span class="verse"><sup id="Jas.5.11" class="v">11</sup>Ziet, wij houden hen gelukzalig, die verdragen; gij hebt de verdraagzaamheid van <span class="highlight tooltipkeyword" data-keyword="1729" title="">Job</span> gehoord, en gij hebt het einde des Heeren gezien, dat de Heere zeer <span class="highlight tooltipkeyword" data-keyword="1053" title="">barmhartig</span> is en een Ontfermer.</span></p> 
  <p class="p"><span class="indent"></span><span class="verse"><sup id="Jas.5.12" class="v">12</sup>Doch voor alle dingen, mijn broeders, zweert niet, noch bij de hemel, noch bij de aarde, noch enige andere <span class="highlight tooltipkeyword" data-keyword="162,1700,1702" title="">eed</span>; maar uw ja, zij ja, en het neen, neen; opdat gij in geen oordeel valt.</span></p> 
  <p class="p"><span class="indent"></span><span class="verse"><sup id="Jas.5.13" class="v">13</sup>Is iemand onder u in lijden? Dat hij bidde. Is iemand goedsmoeds? Dat hij psalmzinge.</span></p> 
  <p class="p"><span class="indent"></span><span class="verse"><sup id="Jas.5.14" class="v">14</sup>Is iemand krank onder u? Dat hij tot zich roepe de ouderlingen der <span class="highlight tooltipkeyword" data-keyword="626" title="">gemeente</span>, en dat zij over hem bidden, hem zalvende met olie in de Naam des Heeren.</span></p> 
  <p class="p"><span class="indent"></span><span class="verse"><sup id="Jas.5.15" class="v">15</sup>En het gebed des geloofs zal de zieke behouden, en de Heere zal hem oprichten, en zo hij <span class="highlight tooltipkeyword" data-keyword="1711,1710" title="">zonden</span> gedaan zal hebben, het zal hem <span class="highlight tooltipkeyword" data-keyword="1712" title="">vergeven</span> worden.</span></p> 
  <p class="p"><span class="indent"></span><span class="verse"><sup id="Jas.5.16" class="v">16</sup>Belijdt elkander de misdaden, en bidt voor elkander, opdat gij gezond wordt; een krachtig gebed van de rechtvaardige vermag veel.</span></p> 
  <p class="p"><span class="indent"></span><span class="verse"><sup id="Jas.5.17" class="v">17</sup><span class="highlight tooltipkeyword" data-keyword="1031,1738" title="">Elia</span> was een mens van gelijke bewegingen als wij; en hij bad een gebed, dat het niet zou regenen; en het regende niet op de aarde in drie jaren en zes maanden.</span></p> 
  <p class="p"><span class="indent"></span><span class="verse"><sup id="Jas.5.18" class="v">18</sup>En hij bad weer, en de hemel gaf regen, en de aarde bracht haar vrucht voort.</span></p> 
  <p class="p"><span class="indent"></span><span class="verse"><sup id="Jas.5.19" class="v">19</sup>Broeders, indien iemand onder u van de waarheid is afgedwaald, en iemand hem bekeert,</span></p> 
  <p class="p"><span class="indent"></span><span class="verse"><sup id="Jas.5.20" class="v">20</sup>Die wete, dat degene, die een zondaar van de dwaling van zijn weg bekeert, een ziel van de dood zal behouden, en menigte van <span class="highlight tooltipkeyword" data-keyword="1711,1710" title="">zonden</span> zal bedekken.</span></p> 
  <br> 
   
 </div> 
</div>