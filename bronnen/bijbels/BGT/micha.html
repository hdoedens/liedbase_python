<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Mic.1.1" class="v">1</sup><span class="highlight tooltipkeyword" data-keyword="1033,1031" title="">Micha</span>, die uit de plaats Moreset kwam, was een <span class="highlight tooltipkeyword" data-keyword="1033,1030,1035,1032" title="">profeet</span>. De Heer sprak tegen hem in de tijd dat Jotam, Achaz en Hizkia koning van Juda waren. <span class="highlight tooltipkeyword" data-keyword="1033,1031" title="">Micha</span> zag in een <span class="highlight tooltipkeyword" data-keyword="1047,1048" title="">droom</span> wat er met Samaria en Jeruzalem zou gebeuren.</span></p> 
  <p class="p"><span class="indent"></span>Nu volgt wat <span class="highlight tooltipkeyword" data-keyword="1033,1031" title="">Micha</span> gezegd heeft.<span class="verse"><sup id="Mic.1.2" class="v">2</sup>Volken, luister allemaal! Bewoners van de aarde, let goed op! God, de Heer, komt uit de hemel, uit zijn <span class="highlight tooltipkeyword" data-keyword="1038" title="">heilige</span> paleis. Want hij gaat Israël aanklagen.</span></p> 
  <p class="p"><span class="indent"></span><span class="verse"><sup id="Mic.1.3" class="v">3</sup>Kijk, de Heer vertrekt al uit de plaats waar hij woont! Hij komt naar beneden en loopt over de toppen van de bergen. </span><span class="verse"><sup id="Mic.1.4" class="v">4</sup>Onder zijn voeten verdwijnen de bergen, zoals sneeuw verdwijnt als het warm wordt. De stenen storten omlaag, zoals water van een rots naar beneden stort. En de dalen scheuren doormidden.</span></p> 
  <p class="p"><span class="indent"></span><span class="verse"><sup id="Mic.1.5" class="v">5</sup>Dat gebeurt omdat de Israëlieten ontrouw geworden zijn aan de Heer. Het volk van <span class="highlight tooltipkeyword" data-keyword="1784" title="">Jakob</span> heeft verkeerde dingen gedaan. In Samaria, de hoofdstad van Israël, hebben ze gezondigd. En in Jeruzalem, de hoofdstad van Juda, hebben ze offers gebracht aan de afgoden.</span></p> 
  <h3 class="s">Samaria zal verwoest worden</h3> 
  <p class="p"><span class="indent"></span><span class="verse"><sup id="Mic.1.6" class="v">6</sup>De Heer zegt: 'Ik zal Samaria helemaal verwoesten! Het wordt een plaats waar niemand meer kan wonen. Dan kan er alleen nog maar een wijngaard aangelegd worden. De hele stad zal ik afbreken, tot aan de onderste stenen. En al het puin gooi ik in het dal.</span></p> 
  <p class="p"><span class="indent"></span><span class="verse"><sup id="Mic.1.7" class="v">7</sup>Alle afgodsbeelden van de stad laat ik kapotgooien. Ze zullen allemaal vernietigd en verbrand worden. De Israëlieten hebben die beelden gemaakt van goud en zilver dat verdiend is door <span class="highlight tooltipkeyword" data-keyword="88" title="">hoeren</span>. Maar nu zullen de vijanden van Israël het goud en zilver van die beelden aan hun eigen <span class="highlight tooltipkeyword" data-keyword="88" title="">hoeren</span> geven!'</span></p> 
  <h3 class="s"><span class="highlight tooltipkeyword" data-keyword="1033,1031" title="">Micha</span> heeft verdriet om zijn volk</h3> 
  <p class="p"><span class="indent"></span><span class="verse"><sup id="Mic.1.8" class="v">8</sup>Ik huil en ik klaag om die woorden van de Heer. Ik loop naakt rond, op blote voeten, als teken van <span class="highlight tooltipkeyword" data-keyword="1119" title="">rouw</span>. En ik schreeuw het uit! </span><span class="verse"><sup id="Mic.1.9" class="v">9</sup>Want er zal een vreselijke ramp gebeuren met Samaria. Het zal nooit meer goed komen met de stad. Ook voor Juda dreigt er gevaar, en zelfs voor Jeruzalem, de stad van mijn eigen volk.</span></p> 
  <h3 class="s">Overal in Juda worden steden bedreigd</h3> 
  <p class="p"><span class="indent"></span><span class="verse"><sup id="Mic.1.10" class="v">10</sup>Volk van Juda, vertel niet in de stad Gat wat er in het land gebeurt. Laat daar niet zien dat jullie moeten huilen.</span></p> 
  <p class="p"><span class="indent"></span>In Bet-le-Afra gaan de inwoners op de grond in het stof liggen, als teken van <span class="highlight tooltipkeyword" data-keyword="1119" title="">rouw</span>.<span class="verse"><sup id="Mic.1.11" class="v">11</sup>In Safir worden de mensen meegenomen als gevangenen. Ze worden vernederd, ze moeten naakt meelopen. De inwoners van Saänan durven hun stad niet meer uit. In Bet-Haësel klinkt gehuil, want in die stad is niemand meer veilig. </span><span class="verse"><sup id="Mic.1.12" class="v">12</sup>De inwoners van Marot beven van angst, want de vijanden zijn al dicht bij Jeruzalem. De Heer heeft daar zelf voor gezorgd.</span></p> 
  <p class="p"><span class="indent"></span><span class="verse"><sup id="Mic.1.13" class="v">13</sup>Inwoners van Lachis, zet de paarden maar voor de wagens, en maak je klaar voor de strijd! Jullie zijn verkeerde dingen gaan doen, net als de mensen in Samaria. Zo hebben jullie het slechte voorbeeld gegeven aan de inwoners van Jeruzalem.</span></p> 
  <p class="p"><span class="indent"></span><span class="verse"><sup id="Mic.1.14" class="v">14</sup>Volk van Juda, neem maar afscheid van Moreset-Gat! Want het is afgelopen met die stad. En de stad Achzib is te zwak om de koningen van Israël te helpen.</span></p> 
  <p class="p"><span class="indent"></span><span class="verse"><sup id="Mic.1.15" class="v">15</sup>Inwoners van Maresa, de Heer zal vijanden naar jullie sturen, net als vroeger. Die vijanden zullen jullie stad veroveren. Dan zullen de leiders van Israël naar de plaats Adullam vluchten.</span></p> 
  <p class="p"><span class="indent"></span><span class="verse"><sup id="Mic.1.16" class="v">16</sup>Volk van Juda, scheer jullie hoofd maar kaal als teken van <span class="highlight tooltipkeyword" data-keyword="1119" title="">rouw</span>. Laat geen haar op je hoofd over! Want jullie kinderen, van wie jullie zo veel van houden, worden bij jullie weggehaald. Ze worden meegenomen naar een ver land.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">God straft de onderdrukkers</h2> 
  <p class="p"><h1>2</h1><span class="verse"><sup id="Mic.2.1" class="v">1-2</sup>Er zijn mensen die kwade plannen bedenken als ze in <span class="highlight tooltipkeyword" data-keyword="1833" title="">bed</span> liggen. Zodra ze 's ochtends opstaan, voeren ze die plannen uit. Want ze hebben veel macht. Als ze een akker willen hebben, dan pakken ze die van iemand af. En als ze een huis willen hebben, dan nemen ze dat gewoon in bezit. Ze onderdrukken andere mensen, en stelen hun bezittingen.</span></p> 
  <p class="p"><span class="indent"></span>Maar met die onderdrukkers zal het slecht aflopen!<span class="verse"><sup id="Mic.2.3" class="v">3</sup>Want de Heer zegt tegen hen: 'Ik zal iets verschrikkelijks met jullie laten gebeuren. Jullie zullen er niet aan kunnen ontsnappen. Er komt een vreselijke tijd voor jullie!</span></p> 
  <p class="p"><span class="indent"></span><span class="verse"><sup id="Mic.2.4" class="v">4</sup>Dan zullen de mensen dit klaaglied over jullie zingen:</span></p> 
  <p class="b"></p> 
  <p class="q">'Het is afgelopen met de onderdrukkers,</p> 
  <p class="q">ze hebben helemaal niets meer!</p> 
  <p class="q">Hun grond is van hen afgepakt,</p> 
  <p class="q">hun akkers zijn aan slechte mensen gegeven.'</p> 
  <p class="b"></p> 
  <p class="p"><span class="indent"></span><span class="verse"><sup id="Mic.2.5" class="v">5</sup>Luister, onderdrukkers! Als het land weer verdeeld wordt onder mijn volk, dan zullen jullie geen enkel stuk grond meer krijgen.'</span></p> 
  <h2 class="ms"><span class="highlight tooltipkeyword" data-keyword="1033,1031" title="">Micha</span>'s tegenstanders</h2> 
  <h3 class="s"><span class="highlight tooltipkeyword" data-keyword="1033,1031" title="">Micha</span>'s tegenstanders protesteren</h3> 
  <p class="p"><span class="indent"></span><span class="verse"><sup id="Mic.2.6" class="v">6</sup>Mijn tegenstanders zeggen tegen mij: 'Je bent de mensen steeds aan het waarschuwen. Houd toch eens op met dat gezeur! Jouw beschuldigingen zijn grote onzin. </span><span class="verse"><sup id="Mic.2.7" class="v">7</sup>De Heer zou nooit zulke dingen tegen zijn eigen volk zeggen. Zo snel verliest hij zijn geduld niet. Hij zou ons nooit kwaad willen doen!'</span></p> 
  <h3 class="s"><span class="highlight tooltipkeyword" data-keyword="1033,1031" title="">Micha</span> reageert op zijn tegenstanders</h3> 
  <p class="p"><span class="indent"></span>Maar ik zeg tegen mijn tegenstanders: 'Ik zeg vriendelijke dingen tegen iedereen die eerlijk leeft. Maar jullie gedragen je slecht!<span class="verse"><sup id="Mic.2.8" class="v">8</sup>Jullie zijn de vijanden van mensen die in vrede willen leven. Als iemand rustig voorbijloopt, pakken jullie zijn jas af. </span><span class="verse"><sup id="Mic.2.9" class="v">9</sup>Jullie jagen vrouwen weg uit de <span class="highlight tooltipkeyword" data-keyword="1173,1087" title="">huizen</span> waar ze gelukkig zijn. En jullie maken hun kinderen voor altijd ongelukkig.</span></p> 
  <p class="p"><span class="indent"></span><span class="verse"><sup id="Mic.2.10" class="v">10</sup>Maak je maar klaar om weg te gaan. Hier zijn jullie niet meer veilig. Want door jullie misdaden is dit land <span class="highlight tooltipkeyword" data-keyword="1691,1690,1694,1699,1698" title="">onrein</span> geworden. Daarom zal het helemaal vernietigd worden.</span></p> 
  <p class="p"><span class="indent"></span><span class="verse"><sup id="Mic.2.11" class="v">11</sup>Maar jullie willen dat niet horen. Jullie horen liever een <span class="highlight tooltipkeyword" data-keyword="1033,1030,1035,1032" title="">profeet</span> die alleen maar leugens vertelt, en die jullie <span class="highlight tooltipkeyword" data-keyword="1101" title="">wijn</span> en bier belooft!'</span></p> 
  <h2 class="ms">God zal het volk terugbrengen</h2> 
  <h3 class="s">De Heer zal de Israëlieten verzamelen</h3> 
  <p class="p"><span class="indent"></span><span class="verse"><sup id="Mic.2.12" class="v">12</sup>De Heer zegt: 'Ik zal het hele volk van Israël weer bij elkaar brengen. Alle Israëlieten die nog over zijn, zal ik verzamelen en terugbrengen naar hun eigen land. Net zoals een <span class="highlight tooltipkeyword" data-keyword="1115,92" title="">herder</span> zijn <span class="highlight tooltipkeyword" data-keyword="1227,1269" title="">schapen</span> verzamelt en terugbrengt naar hun eigen stal. Dan zal het land weer vol zijn met mensen.'</span></p> 
  <p class="p"><span class="indent"></span><span class="verse"><sup id="Mic.2.13" class="v">13</sup>De Heer zelf zal koning zijn van zijn volk. Hij zal de Israëlieten bevrijden uit de landen waar ze gevangen zitten. Ze zullen uit die landen wegtrekken, en de Heer zal voor hen uit gaan.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Micha waarschuwt de leiders</h2> 
  <h3 class="s">Micha waarschuwt de leiders van Israël</h3> 
  <p class="p"><h1>3</h1><span class="verse"><sup id="Mic.3.1" class="v">1</sup>Luister, leiders van Israël! Jullie zouden eerlijkheid en recht belangrijk moeten vinden. </span><span class="verse"><sup id="Mic.3.2" class="v">2</sup>Maar jullie haten het goede, en houden juist van <span class="highlight tooltipkeyword" data-keyword="1711,1710" title="">het kwaad</span>!</span></p> 
  <p class="p"><span class="indent"></span>Jullie gebruiken geweld tegen mijn volk. Jullie zijn net wrede <span class="highlight tooltipkeyword" data-keyword="1115,92" title="">herders</span> die hun <span class="highlight tooltipkeyword" data-keyword="1227,1269" title="">schapen</span> slachten. Die trekken het vel van de dieren eraf en breken hun botten.<span class="verse"><sup id="Mic.3.3" class="v">3</sup>Daarna hakken ze het vlees in stukken en gooien het in een pan, zodat ze het op kunnen eten. Zo wreed zijn jullie ook voor mijn volk.</span></p> 
  <p class="p"><span class="indent"></span><span class="verse"><sup id="Mic.3.4" class="v">4</sup>Luister, leiders! Omdat jullie zo veel misdaden gepleegd hebben, zal de Heer zich niet meer aan jullie laten zien. Als jullie hem om hulp vragen, zal hij geen antwoord meer geven.</span></p> 
  <h3 class="s"><span class="highlight tooltipkeyword" data-keyword="1031,1033" title="">Micha</span> waarschuwt de <span class="highlight tooltipkeyword" data-keyword="1031" title="">profeten</span></h3> 
  <p class="p"><span class="indent"></span><span class="verse"><sup id="Mic.3.5" class="v">5</sup>Er zijn <span class="highlight tooltipkeyword" data-keyword="1031" title="">profeten</span> in Israël die het volk bedriegen. Zij voorspellen vrede aan mensen die hen betalen. Maar aan mensen die hen niet betalen, voorspellen ze dat er <span class="highlight tooltipkeyword" data-keyword="8" title="">oorlog</span> komt.</span></p> 
  <p class="p"><span class="indent"></span>Daarom zegt de Heer tegen die <span class="highlight tooltipkeyword" data-keyword="1031" title="">profeten</span>:<span class="verse"><sup id="Mic.3.6" class="v">6</sup>'Jullie zullen de toekomst niet meer kunnen voorspellen. Jullie zullen 's nachts geen dromen meer krijgen. Er zal iets vreselijks met jullie gebeuren. En dan is het afgelopen met jullie.'</span></p> 
  <p class="p"><span class="indent"></span><span class="verse"><sup id="Mic.3.7" class="v">7</sup>Iedereen die de toekomst voorspelt, zal zich schamen. Alle waarzeggers zullen zich zo schamen, dat ze hun mond bedekken. Want God geeft hun geen antwoord meer.</span></p> 
  <p class="p"><span class="indent"></span><span class="verse"><sup id="Mic.3.8" class="v">8</sup>Maar ik heb juist kracht gekregen van de Heer. Hij gaf me zijn geest. Hij gaf me de moed om te spreken over recht, en om aan de Israëlieten hun fouten en misdaden te laten zien.</span></p> 
  <h3 class="s">Jeruzalem zal verwoest worden</h3> 
  <p class="p"><span class="indent"></span><span class="verse"><sup id="Mic.3.9" class="v">9</sup>De leiders van Israël haten eerlijkheid en recht. Ze veranderen het recht in <span class="highlight tooltipkeyword" data-keyword="1711,1710" title="">onrecht</span>. </span><span class="verse"><sup id="Mic.3.10" class="v">10</sup>Ze maken van Jeruzalem een stad vol <span class="highlight tooltipkeyword" data-keyword="1711" title="">misdaad</span> en geweld. </span><span class="verse"><sup id="Mic.3.11" class="v">11</sup>Want de bestuurders laten zich in een rechtszaak omkopen met geschenken. De <span class="highlight tooltipkeyword" data-keyword="989" title="">priesters</span> leggen de wet alleen maar uit als ze betaald worden. En de <span class="highlight tooltipkeyword" data-keyword="1031" title="">profeten</span> voorspellen de toekomst alleen voor <span class="highlight tooltipkeyword" data-keyword="443" title="">geld</span>. En intussen denken ze allemaal dat de Heer hen zal helpen! Ze zeggen: 'Met ons kan niets ergs gebeuren, want de Heer is bij ons!'</span></p> 
  <p class="p"><span class="indent"></span><span class="verse"><sup id="Mic.3.12" class="v">12</sup>Omdat al die leiders zich zo gedragen, zal de tempel op de berg Sion verwoest worden. Er zullen daar alleen nog struiken en bomen groeien. En van de stad Jeruzalem blijft alleen een hoop stenen over.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Er komt vrede voor Jeruzalem</h2> 
  <h3 class="s">Op een dag zal er vrede zijn</h3> 
  <p class="p"><h1>4</h1><span class="verse"><sup id="Mic.4.1" class="v">1</sup>Er komt een dag waarop alles anders wordt. Dan zal de tempel stevig staan, boven op de allerhoogste berg. </span><span class="verse"><sup id="Mic.4.2" class="v">2</sup>Veel volken zullen zeggen: 'Laten we naar de berg van de Heer gaan, naar de tempel van de God van Israël. Op de berg Sion zullen we de woorden van de Heer horen. Hij zal tegen ons spreken vanuit Jeruzalem. Hij zal ons leren wat we moeten doen. En wij zullen leven zoals hij het wil.'</span></p> 
  <p class="p"><span class="indent"></span>Dan komen alle volken bij elkaar op de berg Sion.<span class="verse"><sup id="Mic.4.3" class="v">3</sup>Daar zal God als een rechter tegen ze spreken. Hij zal machtige volken uit verre landen leren wat goed en slecht is. Dan zullen ze hun <span class="highlight tooltipkeyword" data-keyword="985,31,966" title="">zwaarden</span> en <span class="highlight tooltipkeyword" data-keyword="41,29" title="">speren</span> laten smelten in het vuur, en ze zullen er gereedschap van maken. Dan zullen de volken niet meer tegen elkaar strijden, ze zullen niet meer weten wat <span class="highlight tooltipkeyword" data-keyword="8" title="">oorlog</span> is. </span><span class="verse"><sup id="Mic.4.4" class="v">4</sup>Dan hoeft niemand meer bang te zijn. Iedereen kan rustig in zijn eigen wijngaard zitten, en onder zijn eigen vijgenboom. Dat heeft de machtige Heer besloten.</span></p> 
  <p class="p"><span class="indent"></span><span class="verse"><sup id="Mic.4.5" class="v">5</sup>Andere volken leven zoals hun eigen god het wil. Maar wij zullen leven zoals onze God het wil, voor altijd!</span></p> 
  <h3 class="s">De Heer zal zijn volk terugbrengen</h3> 
  <p class="p"><span class="indent"></span><span class="verse"><sup id="Mic.4.6" class="v">6</sup>De Heer zegt: 'Ik straf de Israëlieten, ik jaag hen weg naar andere landen. Ze zullen een zwak volk worden. Maar eens zal ik hen weer bij elkaar brengen. </span><span class="verse"><sup id="Mic.4.7" class="v">7</sup>Ik zal zorgen dat ze in leven blijven, en ik zal een machtig volk van hen maken. Dan zal ik, de Heer, op de berg Sion als koning over hen regeren, voor altijd.</span></p> 
  <p class="p"><span class="indent"></span><span class="verse"><sup id="Mic.4.8" class="v">8</sup>Jeruzalem, die plek waar de mensen zich ooit veilig voelden, zal weer een belangrijke stad worden. Het zal weer de plaats zijn waar koningen regeren, net als vroeger.'</span></p> 
  <h2 class="ms">Jeruzalem wordt aangevallen</h2> 
  <h3 class="s">De inwoners van Jeruzalem zijn bang</h3> 
  <p class="p"><span class="indent"></span><span class="verse"><sup id="Mic.4.9" class="v">9-10</sup>De inwoners van Jeruzalem hebben geen koning en geen raadgevers meer. Ze zijn wanhopig. Ze schreeuwen het uit, als een vrouw die aan het bevallen is. Want ze moeten de stad verlaten, ze zullen moeten leven op het veld. En daarna worden ze als gevangenen naar Babylonië gebracht.</span></p> 
  <p class="p"><span class="indent"></span>Maar in Babylonië zal de Heer hen bevrijden. Daar zal hij hen redden van hun vijanden.<span class="verse"><sup id="Mic.4.11" class="v">11</sup>Veel volken zijn bij elkaar gekomen om Jeruzalem aan te vallen. Ze zeggen: 'Wat zou het mooi zijn als die stad verwoest was!' </span><span class="verse"><sup id="Mic.4.12" class="v">12</sup>Maar die volken begrijpen niet wat de Heer van plan is. Ze snappen niet dat hij degene is die ze bij elkaar gebracht heeft. De Heer heeft ze verzameld, zodat hij ze allemaal kan vernietigen.</span></p> 
  <p class="p"><span class="indent"></span><span class="verse"><sup id="Mic.4.13" class="v">13</sup>Inwoners van Jeruzalem, maak je klaar om de vijanden te verslaan! Want de Heer zal jullie zo sterk maken als een stier, als een stier met <span class="highlight tooltipkeyword" data-keyword="1006" title="">hoorns</span> van ijzer en hoeven van brons. Dan zullen jullie de andere volken vernietigen. Alles wat zij geroofd hebben, moeten jullie aan de Heer geven. Want al hun rijkdom is bestemd voor de Heer van de hele aarde.</span></p> 
  <p class="p"><span class="indent"></span></p> 
  <h3 class="s">De vijanden omsingelen de stad</h3> 
  <span class="verse"><sup id="Mic.4.14" class="v">14</sup>Inwoners van Jeruzalem, jullie moeten vechten! Maak je maar klaar voor de strijd! Want de vijanden zijn al bezig om de stad aan te vallen. Ze zullen de koning van Israël neerslaan.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Israël en de andere volken</h2> 
  <h3 class="s">Er komt een nieuwe leider</h3> 
  <p class="p"><h1>5</h1><span class="verse"><sup id="Mic.5.1" class="v">1</sup>De Heer zegt: 'Luister, Betlehem in Efrata. Jij bent één van de kleinste steden van Juda. Toch zal er uit Betlehem iemand komen die namens mij leider zal zijn van Israël. Hij zal afstammen van een heel oude <span class="highlight tooltipkeyword" data-keyword="149" title="">familie</span>.'</span></p> 
  <p class="p"><span class="indent"></span><span class="verse"><sup id="Mic.5.2" class="v">2</sup>De Heer heeft de Israëlieten in de steek gelaten. Ze zijn in de macht van hun vijanden. Maar als de nieuwe leider geboren wordt, zal daar een eind aan komen. Dan mogen de Israëlieten die ver weg leven, terugkeren naar hun eigen land.</span></p> 
  <p class="p"><span class="indent"></span><span class="verse"><sup id="Mic.5.3" class="v">3</sup>Als die nieuwe leider over het volk gaat regeren, zal hij goed voor de mensen zorgen. Hij zal kracht krijgen van de Heer, zijn God. Aan hem zullen de mensen zien hoe groot en machtig de Heer is.</span></p> 
  <p class="p"><span class="indent"></span>Dan kunnen de mensen veilig leven. Want de nieuwe leider zal heersen over de hele wereld.<span class="verse"><sup id="Mic.5.4" class="v">4</sup>En hij zal vrede brengen.</span></p> 
  <h3 class="s">Het volk zal leiders uitkiezen</h3> 
  <p class="p"><span class="indent"></span>Als de Assyriërs ons land en onze paleizen aanvallen, zal het volk van Israël leiders uitkiezen. Die leiders zullen het volk van Israël verdedigen<span class="verse"><sup id="Mic.5.5" class="v">5</sup>en het volk van Assyrië verslaan. Zo zal de Heer zijn volk redden van de Assyriërs.</span></p> 
  <h3 class="s">Israël zal de andere volken aanvallen</h3> 
  <p class="p"><span class="indent"></span><span class="verse"><sup id="Mic.5.6" class="v">6</sup>De Israëlieten die terugkeren uit verre landen, zullen niet meer op mensen vertrouwen, maar alleen op de Heer. Ze zullen goed zijn voor de andere volken, net zoals regen en dauw goed zijn voor het land.</span></p> 
  <p class="p"><span class="indent"></span><span class="verse"><sup id="Mic.5.7" class="v">7</sup>Maar de Israëlieten zullen voor sommige volken ook gevaarlijk zijn. Net zo gevaarlijk als een leeuw die <span class="highlight tooltipkeyword" data-keyword="1227,1269" title="">schapen</span> aanvalt en verscheurt. Niemand kan die <span class="highlight tooltipkeyword" data-keyword="1227,1269" title="">schapen</span> redden.</span></p> 
  <p class="p"><span class="indent"></span><span class="verse"><sup id="Mic.5.8" class="v">8</sup>Israëlieten, laat jullie vijanden maar eens zien hoe sterk jullie zijn! Zorg dat al jullie vijanden vernietigd worden!</span></p> 
  <h3 class="s">God zal alle volken straffen</h3> 
  <p class="p"><span class="indent"></span><span class="verse"><sup id="Mic.5.9" class="v">9</sup>De Heer zegt: 'Luister, Israëlieten! Er komt een dag dat ik jullie paarden zal doden en jullie <span class="highlight tooltipkeyword" data-keyword="49,1753" title="">strijdwagens</span> zal vernielen. </span><span class="verse"><sup id="Mic.5.10" class="v">10</sup>Ik zal de steden in jullie land verwoesten, en alle <span class="highlight tooltipkeyword" data-keyword="35,1088" title="">stadsmuren</span> afbreken. </span><span class="verse"><sup id="Mic.5.11" class="v">11</sup>Ik maak een eind aan jullie toverkunsten, en ik zorg dat er geen waarzeggers meer zijn. </span><span class="verse"><sup id="Mic.5.12" class="v">12</sup>Ik vernietig alle godenbeelden en alle <span class="highlight tooltipkeyword" data-keyword="1038" title="">heilige</span> stenen. Ik zorg ervoor dat jullie geen dingen meer kunnen vereren die jullie zelf gemaakt hebben. </span><span class="verse"><sup id="Mic.5.13" class="v">13</sup>Ik zal ook alle <span class="highlight tooltipkeyword" data-keyword="1038" title="">heilige</span> palen voor de godin <span class="highlight tooltipkeyword" data-keyword="484,486,1132" title="">Asjera</span> weghalen, en jullie <span class="highlight tooltipkeyword" data-keyword="1038" title="">heilige</span> plaatsen verwoesten.</span></p> 
  <p class="p"><span class="indent"></span><span class="verse"><sup id="Mic.5.14" class="v">14</sup>Alle volken die niet gehoorzaam zijn aan mij, zal ik zwaar straffen.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De Heer klaagt zijn volk aan</h2> 
  <h3 class="s">God is goed geweest voor Israël</h3> 
  <p class="p"><h1>6</h1><span class="verse"><sup id="Mic.6.1" class="v">1-2</sup>De Heer gaat Israël aanklagen. En de bergen en heuvels moeten het horen. Luister, bergen, naar de aanklacht van de Heer! Ook diep in de aarde moeten zijn woorden gehoord worden.</span></p> 
  <p class="p"><span class="indent"></span>De Heer zegt tegen zijn volk:<span class="verse"><sup id="Mic.6.3" class="v">3</sup>'Mijn volk, wat heb ik verkeerd gedaan? Waarmee heb ik jullie lastiggevallen? Vertel het me toch!</span></p> 
  <p class="p"><span class="indent"></span><span class="verse"><sup id="Mic.6.4" class="v">4</sup>Toen jullie slaven waren in Egypte, heb ik jullie bevrijd. En ik heb <span class="highlight tooltipkeyword" data-keyword="1723" title="">Mozes</span>, Aäron en <span class="highlight tooltipkeyword" data-keyword="1740" title="">Mirjam</span> gestuurd om jullie leiding te geven. </span><span class="verse"><sup id="Mic.6.5" class="v">5</sup>Denk ook eens terug aan de kwade plannen die Balak, de koning van Moab, tegen jullie bedacht had. En aan wat Bileam, de zoon van Beor, toen tegen hem zei. Bedenk hoe ik jullie geholpen heb toen jullie onderweg waren van de stad Sittim naar de stad Gilgal.</span></p> 
  <p class="p"><span class="indent"></span>Als jullie aan al die dingen denken, zullen jullie weer weten hoe goed ik voor jullie geweest ben!'<span class="verse"><sup id="Mic.6.6" class="v">6</sup>Jullie vragen: 'Wat kunnen we de Heer geven? Hoe kunnen we de machtige God eren? Zullen we offers aan hem brengen? Zullen we onze beste kalveren aan hem offeren? </span><span class="verse"><sup id="Mic.6.7" class="v">7</sup>Zou hij tevreden zijn met duizend rammen? Of met tienduizend liter <span class="highlight tooltipkeyword" data-keyword="1111" title="">olijfolie</span>? Of moeten we ons oudste kind aan hem geven voor alles wat we verkeerd hebben gedaan?'</span></p> 
  <p class="p"><span class="indent"></span><span class="verse"><sup id="Mic.6.8" class="v">8</sup>Maar de Heer heeft jullie al verteld wat hij van jullie verlangt. Hij heeft al bekendgemaakt wat goed is. Hij vraagt alleen dit: Wees eerlijk, <span class="highlight tooltipkeyword" data-keyword="1630,1629,1621" title="">rechtvaardig</span> en trouw. En denk niet alleen aan jezelf, maar leef dicht bij God.</span></p> 
  <h2 class="ms">Een stad vol <span class="highlight tooltipkeyword" data-keyword="1711,1710" title="">onrecht</span></h2> 
  <h3 class="s">Er is oneerlijke handel in de stad</h3> 
  <p class="p"><span class="indent"></span><span class="verse"><sup id="Mic.6.9" class="v">9</sup>Luister! De Heer waarschuwt de inwoners van de stad. En wie wijs is, heeft eerbied voor zijn woorden. De Heer zal de inwoners zwaar straffen, en niemand kan hen dan nog helpen.</span></p> 
  <p class="p"><span class="indent"></span><span class="verse"><sup id="Mic.6.10" class="v">10-11</sup>De Heer zegt: 'In jullie stad wonen oneerlijke handelaars. Ze gebruiken oneerlijke maten en <span class="highlight tooltipkeyword" data-keyword="1018" title="">gewichten</span> bij de handel. Op die manier hebben ze veel schatten verzameld in hun <span class="highlight tooltipkeyword" data-keyword="1173" title="">huizen</span>. Misdadigers zijn het! Denken jullie soms dat zulk <span class="highlight tooltipkeyword" data-keyword="1711,1710" title="">onrecht</span> mij niets kan schelen? Denken jullie dat ik zulke oneerlijke handelaars hun gang laat gaan?</span></p> 
  <p class="p"><span class="indent"></span><span class="verse"><sup id="Mic.6.12" class="v">12</sup>Jullie stad is vol <span class="highlight tooltipkeyword" data-keyword="1711,1710" title="">onrecht</span>. Want de rijke mensen gebruiken geweld, en iedereen liegt en bedriegt!</span></p> 
  <h3 class="s">De Heer zal de inwoners straffen</h3> 
  <p class="p"><span class="indent"></span><span class="verse"><sup id="Mic.6.13" class="v">13</sup>Omdat jullie al die misdaden plegen, zal ik jullie straffen! Ik zal rampen laten gebeuren en vernietiging brengen.</span></p> 
  <p class="p"><span class="indent"></span><span class="verse"><sup id="Mic.6.14" class="v">14</sup>Dan zullen jullie eten, maar je honger zal niet voorbijgaan. Jullie zullen je spullen verbergen, maar ze niet kunnen redden. En als jullie toch nog iets kunnen redden, zal ik het laten vernietigen in de <span class="highlight tooltipkeyword" data-keyword="8" title="">oorlog</span>. </span><span class="verse"><sup id="Mic.6.15" class="v">15</sup>Jullie zullen zaaien, maar niets oogsten. Jullie zullen olie maken van je <span class="highlight tooltipkeyword" data-keyword="1111" title="">olijven</span>, maar daarmee nooit je lichaam verzorgen. Jullie zullen <span class="highlight tooltipkeyword" data-keyword="1101" title="">wijn</span> maken van je <span class="highlight tooltipkeyword" data-keyword="1110" title="">druiven</span>, maar die <span class="highlight tooltipkeyword" data-keyword="1101" title="">wijn</span> nooit kunnen opdrinken.</span></p> 
  <p class="p"><span class="indent"></span></p> 
  <h3 class="s">De inwoners zullen bespot worden</h3> 
  <span class="verse"><sup id="Mic.6.16" class="v">16</sup>Jullie hebben het slechte voorbeeld gevolgd van koning <span class="highlight tooltipkeyword" data-keyword="1893" title="">Omri</span> en van koning <span class="highlight tooltipkeyword" data-keyword="1731" title="">Achab</span> en zijn nakomelingen. Jullie houden je aan hun regels en besluiten.</span> 
  <p class="p"><span class="indent"></span>Daarom zal jullie stad vernietigd worden. En iedereen die jullie ziet, zal jullie uitlachen. Dan zullen jullie je diep vernederd voelen.'</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Micha klaagt over het land</h2> 
  <h3 class="s">Niemand is eerlijk</h3> 
  <p class="p"><h1>7</h1><span class="verse"><sup id="Mic.7.1" class="v">1-2</sup>O, wat voel ik me ongelukkig! Ik ben op zoek naar een goed mens, maar ik kan er niet één vinden! Ik voel me als iemand die honger heeft. Hij zoekt een tros <span class="highlight tooltipkeyword" data-keyword="1110" title="">druiven</span> of een lekkere <span class="highlight tooltipkeyword" data-keyword="1102" title="">vijg</span>, maar vindt er niet één. Want alle <span class="highlight tooltipkeyword" data-keyword="1110" title="">druiven</span> en <span class="highlight tooltipkeyword" data-keyword="1102" title="">vijgen</span> zijn al geoogst.</span></p> 
  <p class="p"><span class="indent"></span>Alle mensen die trouw waren aan God, zijn uit het land verdwenen. Er is niemand meer die eerlijk is. Iedereen gebruikt geweld, iedereen probeert anderen in de val te laten lopen.<span class="verse"><sup id="Mic.7.3" class="v">3</sup>De mensen zijn goed geworden in kwaad doen. Ambtenaren en rechters laten zich omkopen in rechtszaken. En mensen met veel invloed zeggen in een rechtszaak wat voor henzelf het beste is. Zo zorgen ze er met z'n allen voor dat er op een oneerlijke manier rechtgesproken wordt. </span><span class="verse"><sup id="Mic.7.4" class="v">4</sup>Zelfs de eerlijkste van hen is nog gemener dan de stekels van een doornstruik.</span></p> 
  <p class="p"><span class="indent"></span>Al die oneerlijke mensen zullen binnenkort gestraft worden. Dan zullen ze vreselijk schrikken. Zo zal gebeuren wat de <span class="highlight tooltipkeyword" data-keyword="1031" title="">profeten</span> al tegen hen gezegd hadden.<span class="verse"><sup id="Mic.7.5" class="v">5</sup>Vertrouw geen andere mensen meer. Vertrouw ook je vrienden niet. Wees voorzichtig met wat je zegt, zelfs tegen je eigen vrouw. </span><span class="verse"><sup id="Mic.7.6" class="v">6</sup>Want in deze tijd kunnen zelfs familieleden je vijanden zijn. Zonen hebben geen respect meer voor hun vader, dochters verzetten zich tegen hun moeder, en schoondochters verzetten zich tegen hun schoonmoeder.</span></p> 
  <p class="p"><span class="indent"></span><span class="verse"><sup id="Mic.7.7" class="v">7</sup>Maar ik blijf vertrouwen op de Heer. Ik blijf wachten op de God die mij zal redden. Hij zal mij helpen, want hij is mijn God.</span></p> 
  <h2 class="ms">Het komt weer goed met Israël</h2> 
  <h3 class="s">De Heer zal het volk weer helpen</h3> 
  <p class="p"><span class="indent"></span><span class="verse"><sup id="Mic.7.8" class="v">8</sup>Vijanden van Israël, spot maar niet met ons! Ons volk is wel verslagen, maar we zullen weer opstaan! We leven wel in het donker, maar de Heer zal een licht voor ons zijn.</span></p> 
  <p class="p"><span class="indent"></span><span class="verse"><sup id="Mic.7.9" class="v">9</sup>Wij hebben niet gedaan wat de Heer wil. Daarom moeten we zijn straf verdragen. Maar uiteindelijk zal hij ons weer helpen. Hij zal een eind maken aan het <span class="highlight tooltipkeyword" data-keyword="1711,1710" title="">onrecht</span> dat onze vijanden ons aandoen. En hij zal alles weer goedmaken voor ons. Dan zullen we zien hoe de Heer ons redt.</span></p> 
  <p class="p"><span class="indent"></span><span class="verse"><sup id="Mic.7.10" class="v">10</sup>Ook onze vijanden zullen dat zien, en ze zullen zich vernederd voelen. Eerst zeiden ze nog tegen ons: 'Waar is de Heer dan, die God van jullie?' Maar binnenkort zullen we zien hoe ze vertrapt worden. Ze zullen vertrapt worden als vuil op straat.</span></p> 
  <h3 class="s">Het volk zal terugkeren</h3> 
  <p class="p"><span class="indent"></span><span class="verse"><sup id="Mic.7.11" class="v">11</sup>Er komt een dag dat de Israëlieten de muren van hun steden weer zullen opbouwen. In die tijd zal hun gebied veel groter worden. </span><span class="verse"><sup id="Mic.7.12" class="v">12</sup>Dan zullen alle Israëlieten weer terugkeren naar hun eigen land, vanuit Assyrië, Egypte en Babylonië. Ze zullen komen van overal in de wereld, van verre zeeën en van hoge bergen.</span></p> 
  <p class="p"><span class="indent"></span><span class="verse"><sup id="Mic.7.13" class="v">13</sup>Maar de rest van de aarde zal dan helemaal verwoest worden. Dat zal gebeuren omdat de mensen zo veel misdaden hebben gepleegd.</span></p> 
  <h3 class="s"><span class="highlight tooltipkeyword" data-keyword="1031,1033" title="">Micha</span> bidt om bevrijding</h3> 
  <p class="p"><span class="indent"></span><span class="verse"><sup id="Mic.7.14" class="v">14</sup>Heer, zorg voor ons. Zorg voor uw volk, zoals een <span class="highlight tooltipkeyword" data-keyword="1115,92" title="">herder</span> voor zijn <span class="highlight tooltipkeyword" data-keyword="1227,1269" title="">schapen</span> zorgt. Laat ons wonen in ons eigen vruchtbare land. Laat ons weer leven in Basan en <span class="highlight tooltipkeyword" data-keyword="1295" title="">Gilead</span>, net als vroeger. </span><span class="verse"><sup id="Mic.7.15" class="v">15</sup>En laat ons weer wonderen zien, zoals in de tijd dat u ons bevrijdde uit Egypte.</span></p> 
  <p class="p"><span class="indent"></span><span class="verse"><sup id="Mic.7.16" class="v">16</sup>Als de andere volken dat zien, zullen ze zich vernederd voelen. Ze zullen al hun kracht verliezen. Ze zullen zo schrikken, dat ze niets meer kunnen zeggen en niets meer kunnen horen. </span><span class="verse"><sup id="Mic.7.17" class="v">17</sup>Ze zullen doodsbang zijn voor de Heer, onze God. En ze zullen bevend naar hem toe komen. Hun angst zal zo groot zijn, dat ze naar hem toe kruipen, zoals een slang door het stof kruipt.</span></p> 
  <h3 class="s">De Heer is een God die vergeeft</h3> 
  <p class="p"><span class="indent"></span><span class="verse"><sup id="Mic.7.18" class="v">18</sup>Er is niemand zoals u, God. U bent een God die <span class="highlight tooltipkeyword" data-keyword="1711,1710" title="">schuld</span> vergeeft. U kijkt niet meer naar de fouten van uw volk. U blijft niet altijd boos, maar u wilt ons graag uw <span class="highlight tooltipkeyword" data-keyword="1056,1054" title="">liefde</span> laten zien. </span><span class="verse"><sup id="Mic.7.19" class="v">19</sup>U zult medelijden met ons krijgen, u zult onze <span class="highlight tooltipkeyword" data-keyword="1711,1710" title="">schuld</span> wegnemen. En u zult nooit meer denken aan wat we verkeerd gedaan hebben.</span></p> 
  <p class="p"><span class="indent"></span><span class="verse"><sup id="Mic.7.20" class="v">20</sup>U zult trouw zijn aan uw volk, het volk van <span class="highlight tooltipkeyword" data-keyword="1266" title="">Abraham</span> en <span class="highlight tooltipkeyword" data-keyword="1784" title="">Jakob</span>. U zult uw volk <span class="highlight tooltipkeyword" data-keyword="1056" title="">liefhebben</span>, zoals u vroeger aan onze voorvaders beloofd hebt.</span></p> 
  <br> 
   
 </div> 
</div>