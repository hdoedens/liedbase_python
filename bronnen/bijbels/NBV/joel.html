<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Joel.1.1" class="v">1</sup>Dit zijn de woorden die de <span class="nd">HEER</span> richtte tot Joël, de zoon van Petuel.</span></p> 
  <h3 class="s">Het verwoeste land</h3> 
  <span class="verse"><p class="q"><span class="verse"><sup id="Joel.1.2" class="v">2</sup>Hoor mij aan, <span class="highlight tooltipkeyword" data-keyword="390" title="">oudsten</span>,</span></p><p class="q">leen mij allen het oor, inwoners van het land!</p><p class="q">Is iets als dit ooit geschied in jullie dagen</p><p class="q">of in de dagen van jullie voorouders?</p></span> 
  <span class="verse"><p class="q"><span class="verse"><sup id="Joel.1.3" class="v">3</sup>Vertel het aan je kinderen,</span></p><p class="q">en laten je kinderen het aan hun kinderen vertellen</p><p class="q">en hun kinderen aan het volgende geslacht.</p></span> 
  <span class="verse"><p class="q"><span class="verse"><sup id="Joel.1.4" class="v">4</sup>Wat de ene sprinkhaan overliet, heeft de tweede afgeknaagd,</span></p><p class="q">wat de tweede nog overliet, heeft de derde afgemaaid</p><p class="q">en wat na de derde overbleef, heeft de vierde kaalgevreten.</p><p class="b"></p></span> 
  <span class="verse"><p class="q"><span class="verse"><sup id="Joel.1.5" class="v">5</sup>Word wakker, dronkaards, en ween,</span></p><p class="q">barst uit in gejammer, drinkers van <span class="highlight tooltipkeyword" data-keyword="1101" title="">wijn</span>,</p><p class="q">om het sap van de <span class="highlight tooltipkeyword" data-keyword="1110" title="">druiven</span> dat jullie ontnomen is.</p></span> 
  <span class="verse"><p class="q"><span class="verse"><sup id="Joel.1.6" class="v">6</sup>Mijn land is ten prooi aan een volk,</span></p><p class="q">een machtig volk zonder tal,</p><p class="q">met tanden als van een leeuw,</p><p class="q">geweldige kaken als van een leeuwin.</p></span> 
  <span class="verse"><p class="q"><span class="verse"><sup id="Joel.1.7" class="v">7</sup>Het maakte dode takken van mijn wijnstok</span></p><p class="q">en brandhout van mijn vijgenboom:</p><p class="q">naakt en kaal zijn ze, omvergehaald,</p><p class="q">de wijnranken zijn verbleekt.</p></span> 
  <span class="verse"><p class="q"><span class="verse"><sup id="Joel.1.8" class="v">8</sup>Weeklaag - als een jonge bruid die zich hult in het zwart,</span></p><p class="q">rouwend om de man van haar jeugd.</p></span> 
  <span class="verse"><p class="q"><span class="verse"><sup id="Joel.1.9" class="v">9</sup>Waar is nog graan of <span class="highlight tooltipkeyword" data-keyword="1101" title="">wijn</span></span></p><p class="q">voor offers in de tempel van de <span class="nd">HEER</span>?</p><p class="q">De <span class="highlight tooltipkeyword" data-keyword="989" title="">priesters</span>, zijn dienaren, treuren.</p></span> 
  <span class="verse"><p class="q"><span class="verse"><sup id="Joel.1.10" class="v">10</sup>Het veld is verwoest,</span></p><p class="q">de dorre grond treurt,</p><p class="q">want het koren is vernield,</p><p class="q">de <span class="highlight tooltipkeyword" data-keyword="1101" title="">wijn</span> verdroogd,</p><p class="q">de olie verloren.</p></span> 
  <span class="verse"><p class="q"><span class="verse"><sup id="Joel.1.11" class="v">11</sup>Toon je verslagenheid, boeren,</span></p><p class="q">barst uit in gejammer, wijnbouwers,</p><p class="q">om de tarwe en om de gerst,</p><p class="q">want de oogst van het veld is verloren gegaan.</p></span> 
  <span class="verse"><p class="q"><span class="verse"><sup id="Joel.1.12" class="v">12</sup>De wijnstok is verdroogd,</span></p><p class="q">de vijgenboom verdord;</p><p class="q"><span class="highlight tooltipkeyword" data-keyword="1149,1169" title="">granaatappel</span>, <span class="highlight tooltipkeyword" data-keyword="1171" title="">dadelpalm</span> en appelboom,</p><p class="q">ja, alle bomen zijn verdord.</p><p class="q">Verdord is ook de vreugde onder de mensen.</p></span> 
  <span class="verse"><p class="q"><span class="verse"><sup id="Joel.1.13" class="v">13</sup><span class="highlight tooltipkeyword" data-keyword="989" title="">Priesters</span>, hul je in <span class="highlight tooltipkeyword" data-keyword="1119" title="">rouw</span>,</span></p><p class="q">schreeuw het uit, dienaren van het <span class="highlight tooltipkeyword" data-keyword="1818" title="">altaar</span>,</p><p class="q">breng de nacht door met klagen, dienaren van mijn God,</p><p class="q">want offers van graan en <span class="highlight tooltipkeyword" data-keyword="1101" title="">wijn</span> zijn Gods tempel ontzegd.</p></span> 
  <span class="verse"><p class="q"><span class="verse"><sup id="Joel.1.14" class="v">14</sup>Kondig een vastentijd af</span></p><p class="q">en roep op tot een plechtige samenkomst,</p><p class="q">verzamel de <span class="highlight tooltipkeyword" data-keyword="390" title="">oudsten</span> en alle inwoners van het land</p><p class="q">in de tempel van de <span class="nd">HEER</span>, jullie God,</p><p class="q">en roep luid tot de <span class="nd">HEER</span>!</p><p class="b"></p></span> 
  <span class="verse"><p class="q"><span class="verse"><sup id="Joel.1.15" class="v">15</sup>O angstwekkende dag!</span></p><p class="q">Nabij is de dag van de <span class="nd">HEER</span>,</p><p class="q">de dag van ondergang die komt van de Ontzagwekkende!</p></span> 
  <span class="verse"><p class="q"><span class="verse"><sup id="Joel.1.16" class="v">16</sup>Is het voedsel niet voor onze ogen vernietigd?</span></p><p class="q">Is de vreugdezang niet verstomd in de tempel van onze God?</p></span> 
  <span class="verse"><p class="q"><span class="verse"><sup id="Joel.1.17" class="v">17</sup>Het <span class="highlight tooltipkeyword" data-keyword="67" title="">zaad</span> rust vergeefs in de verdroogde aarde,</span></p><p class="q">de voorraden zijn verwoest,</p><p class="q">de graanschuren zijn vernield:</p><p class="q">verloren is het graan.</p></span> 
  <span class="verse"><p class="q"><span class="verse"><sup id="Joel.1.18" class="v">18</sup>Hoor hoe het <span class="highlight tooltipkeyword" data-keyword="1269" title="">vee</span> loeit:</span></p><p class="q"><span class="highlight tooltipkeyword" data-keyword="1269" title="">runderen</span> dolen maar rond</p><p class="q">want nergens kunnen ze grazen,</p><p class="q">zelfs <span class="highlight tooltipkeyword" data-keyword="1269,1227" title="">schapen</span> en <span class="highlight tooltipkeyword" data-keyword="1269,1308" title="">geiten</span> worden gestraft.</p></span> 
  <span class="verse"><p class="q"><span class="verse"><sup id="Joel.1.19" class="v">19</sup>Tot u, <span class="nd">HEER</span>, roep ik,</span></p><p class="q">nu het groen voor het <span class="highlight tooltipkeyword" data-keyword="1269" title="">vee</span> door vuur is verteerd</p><p class="q">en een vlam de bomen heeft verzengd.</p></span> 
  <p class="p"><span class="indent"></span><span class="verse"><sup id="Joel.1.20" class="v">20</sup>Zelfs de dieren van het veld roepen om u,</span></p> 
  <p class="q">nu elke waterstroom is opgedroogd</p> 
  <p class="q">en het laatste groen door vuur is verteerd.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Naderend onheil</h3> 
  <p class="q"><h1>2</h1><sup id="Joel.2.1" class="v">1</sup>Blaas de <span class="highlight tooltipkeyword" data-keyword="1006" title="">ramshoorn</span> op de Sion,</p> 
  <p class="q">blaas alarm op mijn <span class="highlight tooltipkeyword" data-keyword="1038" title="">heilige</span> berg;</p> 
  <p class="q">laat alle inwoners van het land beven van ontzetting:</p> 
  <p class="q">de dag van de <span class="nd">HEER</span> komt! Hij is nabij!</p> 
  <span class="verse"><p class="q"><sup id="Joel.2.2" class="v">2</sup>Het is een dag van duisternis en donkerheid,</p><p class="q">een dag van dreigende, donkere wolken.</p><p class="b"></p><p class="q">Als het morgenlicht over de bergen,</p><p class="q">zo nadert een groot en machtig volk,</p><p class="q">zoals er nooit tevoren is geweest</p><p class="q">of ooit nog zal zijn tot in het verste nageslacht.</p></span> 
  <span class="verse"><p class="q"><sup id="Joel.2.3" class="v">3</sup>Hun voorhoede is een verterend vuur,</p><p class="q">hun achterhoede een verzengende vlam;</p><p class="q">als de tuin van Eden ligt het land voor hen,</p><p class="q">achter hen blijft een kale woestijn.</p><p class="q">Niets en niemand kan ontkomen.</p></span> 
  <span class="verse"><p class="q"><sup id="Joel.2.4" class="v">4</sup>Het is alsof het paarden zijn,</p><p class="q">als strijdrossen draven ze voort;</p></span> 
  <span class="verse"><p class="q"><sup id="Joel.2.5" class="v">5</sup>als het ratelen van <span class="highlight tooltipkeyword" data-keyword="49,1753" title="">strijdwagens</span></p><p class="q">klinkt hun opmars over de bergtoppen,</p><p class="q">als het knetteren van stro dat in het vuur verteert,</p><p class="q">als een machtig volk dat zich opmaakt voor de strijd.</p></span> 
  <span class="verse"><p class="q"><sup id="Joel.2.6" class="v">6</sup>Bij die aanblik krimpen allen ineen,</p><p class="q">alle gezichten verbleken.</p></span> 
  <span class="verse"><p class="q"><sup id="Joel.2.7" class="v">7</sup>Onverschrokken komen zij aanstormen,</p><p class="q">als strijders beklimmen zij de muren.</p><p class="q">Ieder houdt vast aan zijn eigen weg,</p><p class="q">niet één wijkt ervan af;</p></span> 
  <span class="verse"><p class="q"><sup id="Joel.2.8" class="v">8</sup>niemand van hen duwt een ander opzij,</p><p class="q">iedereen houdt zijn eigen plaats.</p><p class="q">Ook als er sneuvelen door tegenstand,</p><p class="q">verbreken zij hun gelederen niet.</p></span> 
  <span class="verse"><p class="q"><sup id="Joel.2.9" class="v">9</sup>Ze bestormen de stad,</p><p class="q">ze klimmen over de muren heen,</p><p class="q">ze dringen de <span class="highlight tooltipkeyword" data-keyword="1173,1087" title="">huizen</span> binnen,</p><p class="q">ze komen als dieven door de vensters.</p></span> 
  <span class="verse"><p class="q"><sup id="Joel.2.10" class="v">10</sup>Bij die aanblik beeft de aarde,</p><p class="q">siddert de hemel;</p><p class="q">zon en maan worden verduisterd,</p><p class="q">sterren doven hun glans.</p></span> 
  <span class="verse"><p class="q"><sup id="Joel.2.11" class="v">11</sup>Want het is de <span class="nd">HEER</span> -</p><p class="q">zijn stem schalt voor zijn leger uit,</p><p class="q">zijn strijdkrachten zijn geweldig,</p><p class="q">zijn bevel wordt met groot vertoon volbracht.</p><p class="q">Ja, groot en ontzagwekkend is de dag van de <span class="nd">HEER</span>,</p><p class="q">wie kan die dag doorstaan?</p><p class="b"></p><p class="p"><span class="verse"><sup id="Joel.2.12" class="v">12</sup>Daarom -&nbsp;spreekt de <span class="nd">HEER</span>&nbsp;-, keer nu terug tot mij met heel je <span class="highlight tooltipkeyword" data-keyword="631" title="">hart</span> en begin te <span class="highlight tooltipkeyword" data-keyword="1708,1707" title="">vasten</span>, te treuren en te <span class="highlight tooltipkeyword" data-keyword="1119" title="">rouwen</span>. </span><span class="verse"><sup id="Joel.2.13" class="v">13</sup>Niet je <span class="highlight tooltipkeyword" data-keyword="1633,1108,1175" title="">kleren</span> moet je scheuren, maar je <span class="highlight tooltipkeyword" data-keyword="631" title="">hart</span>. Keer terug tot de <span class="nd">HEER</span>, jullie God, want hij is <span class="highlight tooltipkeyword" data-keyword="1645" title="">genadig</span> en liefdevol, geduldig en trouw, en tot <span class="highlight tooltipkeyword" data-keyword="1712,1062" title="">vergeving</span> bereid. </span><span class="verse"><sup id="Joel.2.14" class="v">14</sup>Misschien herroept hij zijn vonnis, komt hij erop terug en laat hij toch iets van zijn <span class="highlight tooltipkeyword" data-keyword="1059,1058" title="">zegen</span> over, zodat jullie weer graan en <span class="highlight tooltipkeyword" data-keyword="1101" title="">wijn</span> kunnen <span class="highlight tooltipkeyword" data-keyword="575" title="">offeren</span> aan de <span class="nd">HEER</span>, jullie God.</span></p><p class="b"></p></span> 
  <span class="verse"><p class="q"><span class="verse"><sup id="Joel.2.15" class="v">15</sup>Blaas de <span class="highlight tooltipkeyword" data-keyword="1006" title="">ramshoorn</span> op de Sion,</span></p><p class="q">kondig een vastentijd af</p><p class="q">en roep op tot een plechtige samenkomst.</p></span> 
  <span class="verse"><p class="q"><span class="verse"><sup id="Joel.2.16" class="v">16</sup>Breng het volk bijeen,</span></p><p class="q">laat heel Israël zich <span class="highlight tooltipkeyword" data-keyword="1691,1694" title="">reinigen</span>.</p><p class="q">Breng de oude mensen tezamen,</p><p class="q">verzamel de kinderen, ook de kleintjes aan de borst.</p><p class="q">Laat de bruidegom opstaan van het bruidsbed,</p><p class="q">laat zijn bruid het slaapvertrek verlaten.</p></span> 
  <span class="verse"><p class="q"><span class="verse"><sup id="Joel.2.17" class="v">17</sup><span class="highlight tooltipkeyword" data-keyword="989" title="">Priesters</span>, dienaren van de <span class="nd">HEER</span>,</span></p><p class="q">hef een smeekbede aan in de tempel,</p><p class="q">tussen <span class="highlight tooltipkeyword" data-keyword="1818" title="">altaar</span> en voorhal:</p><p class="q">'Ach <span class="nd">HEER</span>, spaar uw volk, uw eigendom,</p><p class="q">geef het niet prijs aan spot en hoon van andere volken.</p><p class="q">Waarom zouden zij mogen schimpen:</p><p class="q">"En waar is nu hun God?"'</p><h3 class="s"><span class="highlight tooltipkeyword" data-keyword="1702" title="">Belofte</span> van herstel en <span class="highlight tooltipkeyword" data-keyword="1059,1058" title="">zegen</span></h3></span> 
  <p class="p"><span class="indent"></span><span class="verse"><sup id="Joel.2.18" class="v">18</sup>Dan zal de <span class="nd">HEER</span> het opnemen voor zijn land en zich ontfermen over zijn volk. </span><span class="verse"><sup id="Joel.2.19" class="v">19</sup>De <span class="nd">HEER</span> geeft zijn volk dit antwoord: Ik zal jullie weer overvloedig voorzien van koren, <span class="highlight tooltipkeyword" data-keyword="1101" title="">wijn</span> en olie. Ik zal jullie niet meer prijsgeven aan de spot van andere volken. </span><span class="verse"><sup id="Joel.2.20" class="v">20</sup>Ik zal jullie bevrijden van de vijand uit het noorden, ik zal hem verdrijven naar een dor en woest land. Ik zal hem uiteenslaan naar het oosten en naar het westen, en hem de zee in drijven. Dan zal een stank opstijgen, de geur van bederf stijgt op van hem die zulke grote daden deed.</span></p> 
  <p class="b"></p> 
  <span class="verse"><p class="q"><span class="verse"><sup id="Joel.2.21" class="v">21</sup>Wees niet bang meer, akkers, barst uit in gejubel,</span></p><p class="q">want de <span class="nd">HEER</span> doet grote daden!</p></span> 
  <span class="verse"><p class="q"><span class="verse"><sup id="Joel.2.22" class="v">22</sup>Wees niet bang meer, dieren van het veld,</span></p><p class="q">want een kleed van groen bedekt de woestijn,</p><p class="q">de bomen dragen volop vrucht,</p><p class="q">vijgenboom en wijnstok geven hun rijkdom.</p></span> 
  <span class="verse"><p class="q"><span class="verse"><sup id="Joel.2.23" class="v">23</sup>En jullie, kinderen van Sion, wees blij</span></p><p class="q">en barst uit in gejubel om de <span class="nd">HEER</span>, jullie God,</p><p class="q">want hij geeft regen om je te verkwikken,</p><p class="q">hij laat de regen overvloedig op je neerdalen,</p><p class="q">vroege regen en late regen, elk op de juiste tijd.</p></span> 
  <span class="verse"><p class="q"><span class="verse"><sup id="Joel.2.24" class="v">24</sup>De <span class="highlight tooltipkeyword" data-keyword="71" title="">dorsvloeren</span> liggen weer vol met graan,</span></p><p class="q">de <span class="highlight tooltipkeyword" data-keyword="364" title="">perskuipen</span> lopen over van <span class="highlight tooltipkeyword" data-keyword="1101" title="">wijn</span> en olie.</p><p class="b"></p></span> 
  <p class="p"><span class="indent"></span><span class="verse"><sup id="Joel.2.25" class="v">25</sup>Ik zal jullie schadeloosstellen voor de oogst van jaren die door al die zwermen sprinkhanen is opgevreten, door mijn grote leger, dat ik op jullie had afgestuurd. </span><span class="verse"><sup id="Joel.2.26" class="v">26</sup>Je zult weer volop te eten hebben, meer dan genoeg, en je zult de naam van de <span class="nd">HEER</span>, je God, prijzen, want ik heb wonderbaarlijk met jullie gehandeld; nooit zal mijn volk weer te schande gemaakt worden. </span><span class="verse"><sup id="Joel.2.27" class="v">27</sup>Dan zullen jullie inzien dat ik in Israëls midden ben, dat alleen ik, de <span class="nd">HEER</span>, jullie God ben; nooit zal mijn volk weer te schande gemaakt worden.</span></p> 
  <p class="b"></p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="q"><h1>3</h1><sup id="Joel.3.1" class="v">1</sup>Daarna<span class="tooltipfoot" title="<span verse_id='Joel.3.1' id='Joel.3.1!f.1' class='note f'><span class='fr'>(3:1-5) </span><span class='ft'>In sommige vertalingen zijn deze verzen genummerd als 2:28-32.</span></span>">&nbsp;<span class="highlighticon icon-stack"></span></span> zal zich dit voltrekken:</p> 
  <p class="q">Ik zal mijn geest uitgieten over al wat leeft.</p> 
  <p class="q">Jullie zonen en dochters zullen profeteren,</p> 
  <p class="q">oude mensen zullen dromen dromen,</p> 
  <p class="q">en jongeren zullen visioenen zien;</p> 
  <span class="verse"><p class="q"><sup id="Joel.3.2" class="v">2</sup>zelfs over slaven en slavinnen</p><p class="q">zal ik in die tijd mijn geest uitgieten.</p></span> 
  <span class="verse"><p class="q"><sup id="Joel.3.3" class="v">3</sup>Dan zal ik tekenen geven</p><p class="q">aan de hemel en op aarde:</p><p class="q">bloed en vuur en zuilen van rook,</p></span> 
  <span class="verse"><p class="q"><sup id="Joel.3.4" class="v">4</sup>de zon verandert in duisternis</p><p class="q">en de maan in bloed.</p><p class="q">Dan komt de dag van de <span class="nd">HEER</span>,</p><p class="q">groot en ontzagwekkend.</p><p class="p"><span class="verse"><sup id="Joel.3.5" class="v">5</sup>Dan zal ieder die de naam van de <span class="nd">HEER</span> aanroept ontkomen:</span></p><p class="q">op de Sion, in Jeruzalem, is een toevlucht te vinden,</p><p class="q">zoals de <span class="nd">HEER</span> heeft beloofd;</p><p class="q">ieder die hij roept zal worden gered.</p><p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De dag van de HEER</h3> 
  <p class="p"><h1>4</h1><span class="verse"><sup id="Joel.4.1" class="v">1</sup>In<span class="tooltipfoot" title="<span verse_id='Joel.4.1' id='Joel.4.1!f.1' class='note f'><span class='fr'>(4:1-21) </span><span class='ft'>In sommige vertalingen zijn deze verzen genummerd als 3:1-21.</span></span>">&nbsp;<span class="highlighticon icon-stack"></span></span> dezelfde tijd dat ik het lot van Juda en Jeruzalem ten goede keer, </span><span class="verse"><sup id="Joel.4.2" class="v">2</sup>zal ik alle volken bijeenbrengen en wegvoeren naar de vallei van Josafat<span class="tooltipfoot" title="<span verse_id='Joel.4.2' id='Joel.4.2!f.1' class='note f'><span class='fr'>(4:2) </span><span class='fq'>Josafat&nbsp;</span><span class='ft'>- Josafat kan worden vertaald als 'de HEER oordeelt'.</span></span>">&nbsp;<span class="highlighticon icon-stack"></span></span> om daar een oordeel over hen te vellen. Want zij hebben mijn volk Israël, mijn eigendom, onder vreemde volken verstrooid, ze hebben mijn land verdeeld </span><span class="verse"><sup id="Joel.4.3" class="v">3</sup>en om mijn volk het lot geworpen; ze hebben jongens geruild tegen <span class="highlight tooltipkeyword" data-keyword="88" title="">hoeren</span> en meisjes verkocht voor <span class="highlight tooltipkeyword" data-keyword="1101" title="">wijn</span>, om zich te bedrinken.</span></p> 
  <p class="b"></p> 
  <p class="p"><span class="indent"></span><span class="verse"><sup id="Joel.4.4" class="v">4</sup>Jullie, inwoners van Tyrus en Sidon, en jullie, <span class="highlight tooltipkeyword" data-keyword="1764" title="">Filistijnen</span>, wat denken jullie wel? Wilden jullie je op mij wreken? Wilden jullie iets tegen mij ondernemen? Onmiddellijk laat ik jullie daden op je eigen hoofd neerkomen. </span><span class="verse"><sup id="Joel.4.5" class="v">5</sup>Jullie hebben mijn goud en zilver weggenomen en al mijn kostbaarheden naar jullie paleizen gebracht. </span><span class="verse"><sup id="Joel.4.6" class="v">6</sup>Jullie hebben de inwoners van Juda en Jeruzalem aan de Grieken verkocht en hen zo van hun eigen grond weggerukt. </span><span class="verse"><sup id="Joel.4.7" class="v">7</sup>Maar ik haal hen terug van de plaats waarheen jullie hen verkocht hebben. Jullie daden zullen op je eigen hoofd neerkomen: </span><span class="verse"><sup id="Joel.4.8" class="v">8</sup>ik laat jullie zonen en dochters door de inwoners van Juda verkopen aan de Sabeeërs, ver hiervandaan - de <span class="nd">HEER</span> heeft gesproken.</span></p> 
  <p class="b"></p> 
  <span class="verse"><p class="q"><span class="verse"><sup id="Joel.4.9" class="v">9</sup>Roep de volken op:</span></p><p class="q">Bereid je voor op de strijd,</p><p class="q">laat je helden aantreden,</p><p class="q">laat al je strijders nu <span class="highlight tooltipkeyword" data-keyword="8" title="">ten strijde</span> trekken!</p></span> 
  <span class="verse"><p class="q"><span class="verse"><sup id="Joel.4.10" class="v">10</sup>Smeed je <span class="highlight tooltipkeyword" data-keyword="966,1014" title="">ploegijzers</span> maar om tot <span class="highlight tooltipkeyword" data-keyword="985,31,966" title="">zwaarden</span></span></p><p class="q">en je <span class="highlight tooltipkeyword" data-keyword="78,1011" title="">snoeimessen</span> tot <span class="highlight tooltipkeyword" data-keyword="41,29" title="">speren</span>,</p><p class="q">en laat de zwakke zich een held betonen.</p></span> 
  <span class="verse"><p class="q"><span class="verse"><sup id="Joel.4.11" class="v">11</sup>Haast je, volken rondom, verzamel je.</span></p><p class="q">-&nbsp;O <span class="nd">HEER</span>, zend dan uw legermacht daarheen!&nbsp;-</p></span> 
  <span class="verse"><p class="q"><span class="verse"><sup id="Joel.4.12" class="v">12</sup>Laat de volken aantreden,</span></p><p class="q">laat ze optrekken naar de vallei van Josafat;</p><p class="q">daar zal ik mijn oordeel over hen vellen.</p></span> 
  <span class="verse"><p class="q"><span class="verse"><sup id="Joel.4.13" class="v">13</sup>Sla de <span class="highlight tooltipkeyword" data-keyword="1010,69" title="">sikkel</span> erin,</span></p><p class="q">het is tijd om te oogsten.</p><p class="q">Kom de <span class="highlight tooltipkeyword" data-keyword="1022,1145,1146,364" title="">wijnpers</span> treden,</p><p class="q">de <span class="highlight tooltipkeyword" data-keyword="1022" title="">persbak</span> is vol,</p><p class="q">de <span class="highlight tooltipkeyword" data-keyword="1022" title="">kuipen</span> lopen over,</p><p class="q">zó talrijk zijn hun misdaden.</p></span> 
  <span class="verse"><p class="q"><span class="verse"><sup id="Joel.4.14" class="v">14</sup>Dichte drommen bijeen in de vallei van het oordeel!</span></p><p class="q">Nabij is de dag van de <span class="nd">HEER</span>. Daar zal hij oordelen!</p></span> 
  <span class="verse"><p class="q"><span class="verse"><sup id="Joel.4.15" class="v">15</sup>Zon en maan worden verduisterd,</span></p><p class="q">sterren doven hun glans.</p></span> 
  <span class="verse"><p class="q"><span class="verse"><sup id="Joel.4.16" class="v">16</sup>De <span class="nd">HEER</span> brult vanaf de Sion,</span></p><p class="q">hij gromt vanuit Jeruzalem,</p><p class="q">zodat hemel en aarde beven.</p><p class="q">Maar voor zijn volk is de <span class="nd">HEER</span> een toevlucht,</p><p class="q">Israël biedt hij bescherming.</p></span> 
  <span class="verse"><p class="q"><span class="verse"><sup id="Joel.4.17" class="v">17</sup>Dan zullen jullie inzien dat ik, de <span class="nd">HEER</span>, jullie God,</span></p><p class="q">woon op de Sion, mijn <span class="highlight tooltipkeyword" data-keyword="1038" title="">heilige</span> berg.</p><p class="q">Jeruzalem zal een <span class="highlight tooltipkeyword" data-keyword="1038" title="">heilige</span> stad zijn;</p><p class="q">vreemden zullen er niet meer binnengaan.</p><p class="b"></p></span> 
  <span class="verse"><p class="q"><span class="verse"><sup id="Joel.4.18" class="v">18</sup>Dan, in die tijd,</span></p><p class="q">zal de <span class="highlight tooltipkeyword" data-keyword="1101" title="">wijn</span> van de bergen druipen</p><p class="q">en de melk van de heuvels vloeien;</p><p class="q">alle waterstromen van Juda zullen bruisen,</p><p class="q">en in het huis van de <span class="nd">HEER</span> ontspringt een bron</p><p class="q">die zelfs het droogste woestijndal bevloeit.</p></span> 
  <span class="verse"><p class="q"><span class="verse"><sup id="Joel.4.19" class="v">19</sup>Maar Egypte wordt een woestenij</span></p><p class="q">en <span class="highlight tooltipkeyword" data-keyword="1306" title="">Edom</span> een kale woestijn,</p><p class="q">om hun misdaden tegen Juda,</p><p class="q">om het onschuldig bloed dat ze daar hebben vergoten.</p></span> 
  <span class="verse"><p class="q"><span class="verse"><sup id="Joel.4.20" class="v">20</sup>Nooit gaat Juda ten onder</span></p><p class="q">en Jeruzalem blijft altijd bewoond.</p></span> 
  <p class="p"><span class="indent"></span><span class="verse"><sup id="Joel.4.21" class="v">21</sup>Zou ik die bloedschuld niet wreken?</span></p> 
  <p class="q">O zeker zal ik die wreken!</p> 
  <p class="q">Want de <span class="nd">HEER</span> woont op de Sion.</p> 
  <p></p> 
  <br> 
   
 </div> 
</div>