<div class="bibletext"> 
 <div id="scroller"> 
  <h3 class="s">Strafgericht door de Chaldeeën over Juda</h3> 
  <p class="p"><h1>1</h1><span class="verse"><sup id="Hab.1.1" class="v">1</sup>De last, die Hábakuk, de <span class="highlight tooltipkeyword" data-keyword="1030,1035,1032,1033" title="">profeet</span>, gezien heeft.</span></p> 
  <p class="p"><span class="indent"></span><span class="verse"><sup id="Hab.1.2" class="v">2</sup><span class="nd">Heere</span>! hoe lang schreeuw ik, en Gij hoort niet, <span class="add">hoe lang</span> roep ik geweld, tot U, en Gij verlost niet!</span></p> 
  <p class="p"><span class="indent"></span><span class="verse"><sup id="Hab.1.3" class="v">3</sup>Waarom laat Gij mij ongerechtigheid zien, en aanschouwt de kwelling? Want verwoesting en geweld is tegenover mij, en er is twist, en men neemt gekijf op.</span></p> 
  <p class="p"><span class="indent"></span><span class="verse"><sup id="Hab.1.4" class="v">4</sup>Daarom wordt de wet ontkracht, en het recht komt nimmermeer voort; want de goddeloze omringt de rechtvaardige; daarom komt het recht verdraaid voort.</span></p> 
  <p class="p"><span class="indent"></span><span class="verse"><sup id="Hab.1.5" class="v">5</sup>Ziet onder de heidenen, en aanschouwt, en verwondert u, verwondert u, want Ik werk een werk in uw dagen, <span class="add">hetwelk</span> gij niet geloven zult, als het verteld zal worden.</span></p> 
  <p class="p"><span class="indent"></span><span class="verse"><sup id="Hab.1.6" class="v">6</sup>Want ziet, Ik verwek de Chaldeeën, een bitter en snel volk, trekkende door de breedten der aarde, om erfelijk te bezitten woningen, die de zijne niet zijn.</span></p> 
  <p class="p"><span class="indent"></span><span class="verse"><sup id="Hab.1.7" class="v">7</sup>Schrikkelijk en vreselijk is het; zijn recht en zijn hoogheid gaat van hemzelf uit.</span></p> 
  <p class="p"><span class="indent"></span><span class="verse"><sup id="Hab.1.8" class="v">8</sup>Want zijn paarden zijn sneller dan de luipaarden, en zij zijn scherper dan de avondwolven, en zijn ruiters verspreiden zich; ja, zijn ruiters zullen van verre komen, zij zullen vliegen als een arend, zich spoedende om te eten.</span></p> 
  <p class="p"><span class="indent"></span><span class="verse"><sup id="Hab.1.9" class="v">9</sup>Het zal geheel tot geweld komen, wat zij inslorpen zullen met hun aangezichten, <span class="add">zullen zij brengen</span> naar het oosten; en het zal de gevangenen verzamelen als zand.</span></p> 
  <p class="p"><span class="indent"></span><span class="verse"><sup id="Hab.1.10" class="v">10</sup>En hij zal de koningen beschimpen, en de prinsen zullen hem een belaching zijn; hij zal elke vestig belachen; want hij zal stof vergaderen, en hij zal ze innemen.</span></p> 
  <p class="p"><span class="indent"></span><span class="verse"><sup id="Hab.1.11" class="v">11</sup>Dan zal hij de geest veranderen, en hij zal doortrekken, en zich schuldig maken, <span class="add">houdende</span> deze zijn kracht voor zijn god.</span></p> 
  <h3 class="s">Gebed en klacht van de <span class="highlight tooltipkeyword" data-keyword="1030,1035,1032,1033" title="">profeet</span></h3> 
  <p class="p"><span class="indent"></span><span class="verse"><sup id="Hab.1.12" class="v">12</sup>Zijt Gij niet van ouds af de <span class="nd">Heere</span>, mijn God, mijn <span class="highlight tooltipkeyword" data-keyword="1038" title="">Heilige</span>? Wij zullen niet sterven; o <span class="nd">Heere</span>! tot een oordeel hebt Gij hem gesteld, en o Rots! om te straffen, hebt Gij hem gegrondvest.</span></p> 
  <p class="p"><span class="indent"></span><span class="verse"><sup id="Hab.1.13" class="v">13</sup>Gij zijt te <span class="highlight tooltipkeyword" data-keyword="1691,1690,1694,1699,1698" title="">rein</span> van ogen, dan dat Gij het kwade zoudt zien, en de kwelling kunt Gij niet aanschouwen; waarom zoudt Gij aanschouwen die trouweloos handelen? <span class="add">Waarom</span> zoudt Gij zwijgen, als de goddeloze hem verslindt, die rechtvaardiger is dan hij?</span></p> 
  <p class="p"><span class="indent"></span><span class="verse"><sup id="Hab.1.14" class="v">14</sup>En <span class="add">waarom</span> zoudt Gij de mensen maken als de vissen der zee, als het kruipend gedierte, dat geen heerser heeft?</span></p> 
  <p class="p"><span class="indent"></span><span class="verse"><sup id="Hab.1.15" class="v">15</sup>Hij trekt ze allen met de angel op, hij vergadert ze in zijn visnet, en hij verzamelt ze in zijn net; daarom verblijdt en verheugt hij zich.</span></p> 
  <p class="p"><span class="indent"></span><span class="verse"><sup id="Hab.1.16" class="v">16</sup>Daarom offert hij aan zijn visnet, en rookt aan zijn net; want door deze is zijn deel vet geworden, en zijn spijs smoutig.</span></p> 
  <p class="p"><span class="indent"></span><span class="verse"><sup id="Hab.1.17" class="v">17</sup>Zal hij dan daarom <span class="add">altoos</span> zijn visnet leeg maken, en zal hij niet verschonen, met altoos de volken te doden?</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De Chaldeeën zullen gekastijd worden</h3> 
  <p class="p"><h1>2</h1><span class="verse"><sup id="Hab.2.1" class="v">1</sup>Ik stond op mijn wacht, en ik stelde mij op de sterkte, en ik hield wacht om te zien, wat Hij in mij spreken zou, en wat ik antwoorden zou op mijn bestraffing.</span></p> 
  <p class="p"><span class="indent"></span><span class="verse"><sup id="Hab.2.2" class="v">2</sup>Toen antwoordde mij de <span class="nd">Heere</span>, en zeide: Schrijf het gezicht, en stel het duidelijk op tafelen, opdat daarin leze die voorbijloopt.</span></p> 
  <p class="p"><span class="indent"></span><span class="verse"><sup id="Hab.2.3" class="v">3</sup>Want het gezicht zal nog tot een bestemde tijd zijn, dan zal Hij het op het einde voortbrengen, en niet liegen; zo Hij vertoeft, verbeid Hem, want Hij zal gewis komen, Hij zal niet achterblijven.</span></p> 
  <p class="p"><span class="indent"></span><span class="verse"><sup id="Hab.2.4" class="v">4</sup>Ziet, zijn ziel verheft zich, zij is niet recht in hem; maar de rechtvaardige zal door zijn geloof leven.</span></p> 
  <p class="p"><span class="indent"></span><span class="verse"><sup id="Hab.2.5" class="v">5</sup>En ook omdat hij trouweloos handelt bij de <span class="highlight tooltipkeyword" data-keyword="1101" title="">wijn</span>, een trots man is, en in zijn woning niet blijft; die zijn ziel wijd opendoet als het <span class="highlight tooltipkeyword" data-keyword="1823,1023,1024,1103" title="">graf</span>, en gelijk de dood is, die niet zat wordt, en tot zich verzamelt al de heidenen, en vergadert tot zich alle volken.</span></p> 
  <p class="p"><span class="indent"></span><span class="verse"><sup id="Hab.2.6" class="v">6</sup>Zouden <span class="add">dan</span> niet deze allen van hem een spreekwoord opnemen, en een uitlegging der raadselen van hem? En men zal zeggen: Wee hem, die vermeerdert hetgeen het zijne niet is (hoe lang!), en hem, die op zich laadt dik slijk.</span></p> 
  <p class="p"><span class="indent"></span><span class="verse"><sup id="Hab.2.7" class="v">7</sup>Zullen niet onvoorziens opstaan, die u bijten zullen, en ontwaken, die u zullen bewegen, en zult gij hun niet tot plundering worden?</span></p> 
  <p class="p"><span class="indent"></span><span class="verse"><sup id="Hab.2.8" class="v">8</sup>Omdat gij vele heidenen beroofd hebt, zo zullen alle overgebleven volken u beroven; om het bloed der mensen, en het geweld aan het land, de stad, en alle inwoners ervan.</span></p> 
  <p class="p"><span class="indent"></span><span class="verse"><sup id="Hab.2.9" class="v">9</sup>Wee hem, die met kwade hebzucht begeert voor zijn huis, opdat hij in de hoogte zijn nest stelle, om bevrijd te zijn uit de hand van het kwaad.</span></p> 
  <p class="p"><span class="indent"></span><span class="verse"><sup id="Hab.2.10" class="v">10</sup>Gij hebt schaamte beraadslaagd voor uw huis; uitroeiende vele volken, zo hebt gij gezondigd <span class="add">tegen</span> uw ziel.</span></p> 
  <p class="p"><span class="indent"></span><span class="verse"><sup id="Hab.2.11" class="v">11</sup>Want de steen uit de muur roept, en de balk uit het hout antwoordt die.</span></p> 
  <p class="p"><span class="indent"></span><span class="verse"><sup id="Hab.2.12" class="v">12</sup>Wee hem, die de stad met bloed bouwt, en die de stad met <span class="highlight tooltipkeyword" data-keyword="1711,1710" title="">onrecht</span> bevestigt!</span></p> 
  <p class="p"><span class="indent"></span><span class="verse"><sup id="Hab.2.13" class="v">13</sup>Ziet, is het niet van de <span class="nd">Heere</span> der heerscharen, dat de volken arbeiden ten vure, en de lieden zich tevergeefs vermoeien?</span></p> 
  <p class="p"><span class="indent"></span><span class="verse"><sup id="Hab.2.14" class="v">14</sup>Want de aarde zal vervuld worden, dat zij de heerlijkheid des <span class="nd">Heeren</span> bekennen, gelijk de wateren <span class="add">de bodem der</span> zee bedekken.</span></p> 
  <p class="p"><span class="indent"></span><span class="verse"><sup id="Hab.2.15" class="v">15</sup>Wee hem, die zijn naaste te drinken geeft, gij, die uw wijnfles daarbij voegt, en ook dronken maakt, opdat gij hun naaktheden aanschouwt.</span></p> 
  <p class="p"><span class="indent"></span><span class="verse"><sup id="Hab.2.16" class="v">16</sup>Gij zult <span class="add">ook</span> verzadigd worden met schande, voor eer; drinkt gij ook, en ontbloot de voorhuid; de <span class="highlight tooltipkeyword" data-keyword="1096" title="">beker</span> van de rechterhand des <span class="nd">Heeren</span> zal zich tot u wenden, en er zal een schandelijk uitbraaksel over uw heerlijkheid zijn.</span></p> 
  <p class="p"><span class="indent"></span><span class="verse"><sup id="Hab.2.17" class="v">17</sup>Want het geweld, dat tegen Libanon begaan is, zal u bedekken, en de verwoesting der beesten zal ze verschrikken, om het bloed der mensen, en het geweld in het land, de stad en aan alle inwoners ervan.</span></p> 
  <p class="p"><span class="indent"></span><span class="verse"><sup id="Hab.2.18" class="v">18</sup>Wat zal het gesneden beeld baten, dat zijn formeerder het gesneden heeft? <span class="add">of</span> het <span class="highlight tooltipkeyword" data-keyword="508" title="">gegoten beeld</span>, hetwelk een leugenleraar is, dat de formeerder op zijn formeersel vertrouwt, als hij stomme afgoden gemaakt heeft?</span></p> 
  <p class="p"><span class="indent"></span><span class="verse"><sup id="Hab.2.19" class="v">19</sup>Wee hem, die tot het hout zegt: Word wakker! <span class="add">en</span>: Ontwaak! tot de zwijgende steen. Zou het onderrichten? Ziet, het is <span class="add">met</span> goud en zilver overtrokken, en er is gans geen geest in het midden ervan.</span></p> 
  <p class="p"><span class="indent"></span><span class="verse"><sup id="Hab.2.20" class="v">20</sup>Maar de <span class="nd">Heere</span> is in Zijn <span class="highlight tooltipkeyword" data-keyword="1038" title="">heilige</span> tempel. Zwijg voor Zijn aangezicht, gij ganse aarde!</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Gebed van Habakuk</h3> 
  <p class="p"><h1>3</h1><span class="verse"><sup id="Hab.3.1" class="v">1</sup>Een gebed van Habakuk, de <span class="highlight tooltipkeyword" data-keyword="1030,1035,1032,1033" title="">profeet</span>, op Sjigjónôth.</span></p> 
  <p class="p"><span class="indent"></span><span class="verse"><sup id="Hab.3.2" class="v">2</sup><span class="nd">Heere</span>! toen ik Uw rede gehoord heb, heb ik gevreesd; Uw werk, o <span class="nd">Heere</span>! behoud dat in het leven in het midden der jaren, maak het bekend in het midden der jaren; gedenk in de toorn aan het ontfermen.</span></p> 
  <p class="p"><span class="indent"></span><span class="verse"><sup id="Hab.3.3" class="v">3</sup>God kwam van Teman, en de <span class="highlight tooltipkeyword" data-keyword="1038" title="">Heilige</span> van de berg Paran. Sela. Zijn heerlijkheid bedekte de hemelen, en het aardrijk was vol van Zijn lof.</span></p> 
  <p class="p"><span class="indent"></span><span class="verse"><sup id="Hab.3.4" class="v">4</sup>En er was een glans als van het licht, Hij had hoornen aan Zijn hand, en aldaar was Zijn sterkte verborgen.</span></p> 
  <p class="p"><span class="indent"></span><span class="verse"><sup id="Hab.3.5" class="v">5</sup>Voor Zijn aangezicht ging de pestilentie, en de vurige kool ging voor Zijn voeten heen.</span></p> 
  <p class="p"><span class="indent"></span><span class="verse"><sup id="Hab.3.6" class="v">6</sup>Hij stond, en mat het land, Hij zag toe, en maakte de heidenen los, en de aloude bergen zijn verstrooid geworden; de heuvels der eeuwigheid hebben zich gebogen; de gangen der eeuw zijn Zijne.</span></p> 
  <p class="p"><span class="indent"></span><span class="verse"><sup id="Hab.3.7" class="v">7</sup>Ik zag de <span class="highlight tooltipkeyword" data-keyword="1089,1220,1801" title="">tenten</span> van Kusan onder de ijdelheid; de gordijnen van het land van Midian schudden.</span></p> 
  <p class="p"><span class="indent"></span><span class="verse"><sup id="Hab.3.8" class="v">8</sup>Was de <span class="nd">Heere</span> ontstoken tegen de rivieren? Was Uw toorn tegen de rivieren, was Uw verbolgenheid tegen de zee, toen Gij op Uw paarden reedt? Uw wagens waren heil.</span></p> 
  <p class="p"><span class="indent"></span><span class="verse"><sup id="Hab.3.9" class="v">9</sup>De naakte grond werd ontbloot <span class="add">door</span> Uw <span class="highlight tooltipkeyword" data-keyword="27,30" title="">boog</span>, <span class="add">om</span> de eden, aan de stammen gedaan <span class="add">door</span> het woord. Sela. Gij hebt de rivieren der aarde gekloofd.</span></p> 
  <p class="p"><span class="indent"></span><span class="verse"><sup id="Hab.3.10" class="v">10</sup>De bergen zagen U, <span class="add">en</span> leden smart; de waterstroom ging door, de afgrond gaf zijn stem, hij hief zijn zijden op <span class="add">in</span> de hoogte.</span></p> 
  <p class="p"><span class="indent"></span><span class="verse"><sup id="Hab.3.11" class="v">11</sup>De zon en de maan stonden stil in <span class="add">haar</span> woning; met het licht gingen Uw <span class="highlight tooltipkeyword" data-keyword="27,30" title="">pijlen</span> daarheen, met glans Uw bliksemende spies.</span></p> 
  <p class="p"><span class="indent"></span><span class="verse"><sup id="Hab.3.12" class="v">12</sup>Met gramschap tradt Gij <span class="add">door</span> het land, met toorn dorstet Gij de heidenen.</span></p> 
  <p class="p"><span class="indent"></span><span class="verse"><sup id="Hab.3.13" class="v">13</sup>Gij toogt uit tot verlossing van Uw volk, tot verlossing met Uw <span class="highlight tooltipkeyword" data-keyword="648,100,1135" title="">Gezalfde</span>; Gij doorwonddet het hoofd van het huis van de goddeloze, ontblotende de grond tot de hals toe, Sela.</span></p> 
  <p class="p"><span class="indent"></span><span class="verse"><sup id="Hab.3.14" class="v">14</sup>Gij doorboordet met zijn staven het hoofd van zijn dorpelingen; zij hebben gestormd, om mij te verstrooien; die zich verheugden, alsof zij de ellendigen in het verborgen zouden opeten.</span></p> 
  <p class="p"><span class="indent"></span><span class="verse"><sup id="Hab.3.15" class="v">15</sup>Gij betradt <span class="add">met</span> Uw paarden de zee; de geweldige wateren werden een hoop.</span></p> 
  <p class="p"><span class="indent"></span><span class="verse"><sup id="Hab.3.16" class="v">16</sup>Toen ik het hoorde, sidderde mijn binnenste; voor de stem hebben mijn lippen gebeefd; verrotting kwam in mijn gebeente, en ik sidderde op mijn plaats. Voorzeker, ik zal rusten ten dage der benauwdheid, als hij optrekken zal tegen het volk, dat hij het met benden aanvalt.</span></p> 
  <p class="p"><span class="indent"></span><span class="verse"><sup id="Hab.3.17" class="v">17</sup>Alhoewel de vijgeboom niet bloeien zal, en geen vrucht aan de wijnstok zijn zal, dat het werk van de <span class="highlight tooltipkeyword" data-keyword="1268" title="">olijfboom</span> liegen zal, en de velden geen spijs voortbrengen; dat men de kudde uit de kooi afscheuren zal, en dat er geen <span class="highlight tooltipkeyword" data-keyword="1269" title="">rund</span> in de stallen wezen zal;</span></p> 
  <p class="p"><span class="indent"></span><span class="verse"><sup id="Hab.3.18" class="v">18</sup>Zo zal ik nochtans in de <span class="nd">Heere</span> van vreugde opspringen, ik zal mij verheugen in de God mijns heils.</span></p> 
  <p class="p"><span class="indent"></span><span class="verse"><sup id="Hab.3.19" class="v">19</sup>De Heere <span class="nd">Heere</span> is mijn Sterkte; en Hij zal mijn voeten maken als der hinden, en Hij zal mij doen treden op mijn hoogten. Voor de opperzangmeester op mijn Neginôth.</span></p> 
  <br> 
   
 </div> 
</div>