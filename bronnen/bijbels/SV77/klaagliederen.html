<div class="bibletext"> 
 <div id="scroller"> 
  <h3 class="s">Jeruzalem klaagt en smeekt om hulp</h3> 
  <p class="p"><h1>1</h1><span class="verse"><sup id="Lam.1.1" class="v">1</sup><span class="it">Aleph</span>. Hoe zit die stad <span class="add">zo</span> eenzaam, die vol volk was, zij is als een <span class="highlight tooltipkeyword" data-keyword="89" title="">weduwe</span> geworden, zij, die groot was onder de heidenen, een vorstin onder de landschappen, is schatplichtig geworden.</span></p> 
  <p class="p"><span class="indent"></span><span class="verse"><sup id="Lam.1.2" class="v">2</sup><span class="it">Beth</span>. Zij weent steeds des nachts, en haar tranen <span class="add">lopen</span> over haar wangen; zij heeft geen trooster onder al haar liefhebbers; al haar vrienden hebben trouweloos met haar gehandeld, zij zijn haar tot vijanden geworden.</span></p> 
  <p class="p"><span class="indent"></span><span class="verse"><sup id="Lam.1.3" class="v">3</sup><span class="it">Gimel</span>. Juda is in <span class="highlight tooltipkeyword" data-keyword="659" title="">gevangenis</span> gegaan vanwege de ellende, en vanwege de veelheid der dienstbaarheid; zij woont onder de heidenen, zij vindt geen rust; al haar vervolgers achterhalen ze tussen de engten.</span></p> 
  <p class="p"><span class="indent"></span><span class="verse"><sup id="Lam.1.4" class="v">4</sup><span class="it">Daleth</span>. De <span class="highlight tooltipkeyword" data-keyword="1118" title="">wegen</span> Sions treuren, omdat niemand op het feest komt; al haar <span class="highlight tooltipkeyword" data-keyword="36,1088" title="">poorten</span> zijn woest, haar <span class="highlight tooltipkeyword" data-keyword="989" title="">priesters</span> zuchten; haar jonkvrouwen zijn bedroefd, en zij zelf is in bitterheid.</span></p> 
  <p class="p"><span class="indent"></span><span class="verse"><sup id="Lam.1.5" class="v">5</sup><span class="it">He</span>. Haar tegenpartijders zijn tot een hoofd geworden, haar vijanden zijn gerust; omdat de <span class="nd">Heere</span> haar bedroefd heeft, vanwege de veelheid van haar <span class="highlight tooltipkeyword" data-keyword="1710" title="">overtredingen</span>; haar kinderkens gaan heen <span class="add">in</span> de <span class="highlight tooltipkeyword" data-keyword="659" title="">gevangenis</span> voor het aangezicht van de tegenpartijder.</span></p> 
  <p class="p"><span class="indent"></span><span class="verse"><sup id="Lam.1.6" class="v">6</sup><span class="it">Vau</span>. En van de dochter Sions is al haar sieraad weggegaan; haar vorsten zijn als de herten, <span class="add">die</span> geen weide vinden, en zij gaan krachteloos heen voor het aangezicht van de vervolger.</span></p> 
  <p class="p"><span class="indent"></span><span class="verse"><sup id="Lam.1.7" class="v">7</sup><span class="it">Zain</span>. Jeruzalem is, <span class="add">in</span> de dagen van haar ellende en van haar veelvuldige ballingschap, gedachtig aan al haar gewenste dingen, die zij van oude dagen af gehad heeft; omdat haar volk door de hand van de tegenpartijder valt, en zij geen helper heeft; de tegenpartijders zien haar aan, zij spotten met haar rustdagen.</span></p> 
  <p class="p"><span class="indent"></span><span class="verse"><sup id="Lam.1.8" class="v">8</sup><span class="it">Cheth</span>. Jeruzalem heeft zwaar gezondigd, daarom is zij als een afgezonderde <span class="add">vrouw</span> geworden; allen, die haar eerden, achten haar nietswaardig, omdat zij haar naaktheid hebben gezien; zij zucht ook, en zij is achterwaarts gekeerd.</span></p> 
  <p class="p"><span class="indent"></span><span class="verse"><sup id="Lam.1.9" class="v">9</sup><span class="it">Teth</span>. Haar <span class="highlight tooltipkeyword" data-keyword="1690,1699,1698" title="">onreinheid</span> is in haar zomen, zij heeft niet gedacht aan haar uiterste, daarom is zij wonderbaarlijk omlaag gedaald; zij heeft geen trooster. <span class="nd">Heere</span>, zie mijn ellende aan, want de vijand maakt zich groot.</span></p> 
  <p class="p"><span class="indent"></span><span class="verse"><sup id="Lam.1.10" class="v">10</sup><span class="it">Jod</span>. De tegenpartijder heeft zijn hand naar al haar gewenste dingen uitgestrekt; immers heeft zij aangezien, dat de heidenen in haar heiligdom gingen, waarvan Gij geboden hadt, dat zij in Uw <span class="highlight tooltipkeyword" data-keyword="626" title="">gemeente</span> niet komen zouden.</span></p> 
  <p class="p"><span class="indent"></span><span class="verse"><sup id="Lam.1.11" class="v">11</sup><span class="it">Caph</span>. Al haar volk zucht, brood zoekende, zij hebben hun gewenste dingen voor spijs gegeven, om de ziel te verkwikken. Zie, <span class="nd">Heere</span>, en aanschouw, dat ik nietswaardig geworden ben.</span></p> 
  <p class="p"><span class="indent"></span><span class="verse"><sup id="Lam.1.12" class="v">12</sup><span class="it">Lamed</span>. Gaat het u niet aan, gij allen, die voorbij gaat? Aanschouwt het en ziet, of er een smart is gelijk mijn smart, die mij aangedaan is, waarmee de <span class="nd">Heere</span> <span class="add">mij</span> bedroefd heeft ten dage van de hittigheid van Zijn toorn.</span></p> 
  <p class="p"><span class="indent"></span><span class="verse"><sup id="Lam.1.13" class="v">13</sup><span class="it">Mem</span>. Van de hoogte heeft Hij een vuur in mijn beenderen gezonden, waarover Hij geheerst heeft; Hij heeft voor mijn voeten een net uitgespreid, Hij heeft mij achterwaarts doen keren, Hij heeft mij woest en <span class="highlight tooltipkeyword" data-keyword="148" title="">ziek</span> gemaakt de ganse dag.</span></p> 
  <p class="p"><span class="indent"></span><span class="verse"><sup id="Lam.1.14" class="v">14</sup><span class="it">Nun</span>. Het <span class="highlight tooltipkeyword" data-keyword="62" title="">juk</span> van mijn <span class="highlight tooltipkeyword" data-keyword="1710" title="">overtredingen</span> is aangebonden door Zijn hand, zij zijn samengevlochten, zij zijn op mijn hals geklommen; Hij heeft mijn kracht doen vervallen; de <span class="nd">Heere</span> heeft mij in <span class="add">hun</span> handen gegeven, ik kan niet opstaan.</span></p> 
  <p class="p"><span class="indent"></span><span class="verse"><sup id="Lam.1.15" class="v">15</sup><span class="it">Samech</span>. De Heere heeft al mijn sterken in het midden van mij vertreden; Hij heeft een bijeenkomst over mij uitgeroepen, om mijn jongelingen te verbreken; de Heere heeft de <span class="highlight tooltipkeyword" data-keyword="1145,1146,1022,364" title="">wijnpers</span> van de jonkvrouw, van de dochter van Juda, getreden.</span></p> 
  <p class="p"><span class="indent"></span><span class="verse"><sup id="Lam.1.16" class="v">16</sup><span class="it">Ain</span>. Om deze dingen ween ik; mijn oog, mijn oog vliet af van water, omdat de trooster, die mijn ziel zou verkwikken, verre van mij is; mijn kinderen zijn verwoest, omdat de vijand de overhand heeft.</span></p> 
  <p class="p"><span class="indent"></span><span class="verse"><sup id="Lam.1.17" class="v">17</sup><span class="it">Pe</span>. Sion breidt haar handen uit, daar is geen trooster voor haar; de <span class="nd">Heere</span> heeft van <span class="highlight tooltipkeyword" data-keyword="1784" title="">Jakob</span> geboden, dat die rondom hem zijn, zijn tegenpartijders zouden zijn; Jeruzalem is als een afgezonderde <span class="add">vrouw</span> onder hen.</span></p> 
  <p class="p"><span class="indent"></span><span class="verse"><sup id="Lam.1.18" class="v">18</sup><span class="it">Tsade</span>. De <span class="nd">Heere</span> is <span class="highlight tooltipkeyword" data-keyword="1630,1629,1621" title="">rechtvaardig</span>, want ik ben Zijn mond weerspannig geweest; hoort toch, al gij volken, en ziet mijn smart; mijn jonkvrouwen en mijn jongelingen zijn in de <span class="highlight tooltipkeyword" data-keyword="659" title="">gevangenis</span> gegaan.</span></p> 
  <p class="p"><span class="indent"></span><span class="verse"><sup id="Lam.1.19" class="v">19</sup><span class="it">Koph</span>. Ik riep tot mijn liefhebbers, <span class="add">maar</span> zij hebben mij bedrogen; mijn <span class="highlight tooltipkeyword" data-keyword="989" title="">priesters</span> en mijn <span class="highlight tooltipkeyword" data-keyword="390" title="">oudsten</span> hebben in de stad de geest gegeven, toen zij spijs voor zich zochten, opdat zij hun ziel mochten verkwikken.</span></p> 
  <p class="p"><span class="indent"></span><span class="verse"><sup id="Lam.1.20" class="v">20</sup><span class="it">Resch</span>. Aanzie, <span class="nd">Heere</span>, want het is mij bang; mijn ingewand is in beroering, mijn <span class="highlight tooltipkeyword" data-keyword="631" title="">hart</span> heeft zich omgekeerd in het binnenste van mij, want ik ben zeer weerspannig geweest; van buiten heeft <span class="add">mij</span> het <span class="highlight tooltipkeyword" data-keyword="985,31" title="">zwaard</span> van kinderen beroofd, van binnen is als de dood.</span></p> 
  <p class="p"><span class="indent"></span><span class="verse"><sup id="Lam.1.21" class="v">21</sup><span class="it">Schin</span>. Zij horen, dat ik zucht, <span class="add">maar</span> ik heb geen trooster; al mijn vijanden horen mijn kwaad; <span class="add">en</span> zij zijn vrolijk, dat Gij het gedaan hebt; <span class="add">als</span> Gij de dag zult voortgebracht hebben, <span class="add">die</span> Gij uitgeroepen hebt, zo zullen zij zijn, gelijk ik ben.</span></p> 
  <p class="p"><span class="indent"></span><span class="verse"><sup id="Lam.1.22" class="v">22</sup><span class="it">Thau</span>. Laat al hun kwaad voor Uw aangezicht komen, en doe hun, zoals Gij mij gedaan hebt vanwege al mijn <span class="highlight tooltipkeyword" data-keyword="1710" title="">overtredingen</span>; want mijn zuchtingen zijn vele, en mijn <span class="highlight tooltipkeyword" data-keyword="631" title="">hart</span> is mat.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Treurzang over de verwoesting van Juda en Jeruzalem</h3> 
  <p class="p"><h1>2</h1><span class="verse"><sup id="Lam.2.1" class="v">1</sup><span class="it">Aleph</span>. Hoe heeft de Heere de dochter Sions in Zijn toorn bewolkt? Hij heeft de heerlijkheid van Israël van de hemel <span class="add">op</span> de aarde neergeworpen; en Hij heeft aan de voetbank van Zijn voeten niet gedacht in de dag van Zijn toorn.</span></p> 
  <p class="p"><span class="indent"></span><span class="verse"><sup id="Lam.2.2" class="v">2</sup><span class="it">Beth</span>. De Heere heeft al de woningen van <span class="highlight tooltipkeyword" data-keyword="1784" title="">Jakob</span> verslonden, en heeft ze niet gespaard; Hij heeft de sterkten van de dochter van Juda afgebroken in Zijn verbolgenheid, Hij heeft gemaakt, dat zij de aarde raken; Hij heeft het koninkrijk en zijn vorsten ontheiligd.</span></p> 
  <p class="p"><span class="indent"></span><span class="verse"><sup id="Lam.2.3" class="v">3</sup><span class="it">Gimel</span>. Hij heeft, in ontsteking van toorn, de gehele <span class="highlight tooltipkeyword" data-keyword="1006" title="">hoorn</span> van Israël afgehouwen; Hij heeft Zijn rechterhand achterwaarts getrokken, toen de vijand kwam, en Hij is tegen <span class="highlight tooltipkeyword" data-keyword="1784" title="">Jakob</span> ontstoken als een vlammend vuur, <span class="add">dat</span> rondom verteert.</span></p> 
  <p class="p"><span class="indent"></span><span class="verse"><sup id="Lam.2.4" class="v">4</sup><span class="it">Daleth</span>. Hij heeft Zijn <span class="highlight tooltipkeyword" data-keyword="27,30" title="">boog</span> gespannen als een vijand; Hij heeft zich <span class="add">met</span> Zijn rechterhand gesteld als een tegenpartijder, dat Hij doodde al de begeerlijke dingen der ogen; Hij heeft Zijn grimmigheid in de <span class="highlight tooltipkeyword" data-keyword="1801" title="">tent</span> van de dochter Sions uitgestort als een vuur.</span></p> 
  <p class="p"><span class="indent"></span><span class="verse"><sup id="Lam.2.5" class="v">5</sup><span class="it">He</span>. De Heere is geworden als een vijand; Hij heeft Israël verslonden, Hij heeft al zijn paleizen verslonden, Hij heeft zijn sterkten verdorven; en Hij heeft bij de dochter van Juda het klagen en kermen vermenigvuldigd.</span></p> 
  <p class="p"><span class="indent"></span><span class="verse"><sup id="Lam.2.6" class="v">6</sup><span class="it">Vau</span>. En Hij heeft Zijn hut met geweld afgerukt, als een hof, Hij heeft Zijn vergaderplaats verdorven; de <span class="nd">Heere</span> heeft in Sion doen vergeten de hoogtijd en de sabbat, en Hij heeft in de gramschap van Zijn toorn de koning en de <span class="highlight tooltipkeyword" data-keyword="588,989" title="">priester</span> smadelijk verworpen.</span></p> 
  <p class="p"><span class="indent"></span><span class="verse"><sup id="Lam.2.7" class="v">7</sup><span class="it">Zain</span>. De Heere heeft Zijn <span class="highlight tooltipkeyword" data-keyword="1818" title="">altaar</span> verstoten. Hij heeft Zijn heiligdom te niet gedaan, Hij heeft de muren van haar paleizen in de hand van de vijand overgegeven; zij hebben in het huis des <span class="nd">Heeren</span> een stem verheven als op de dag van een gezette hoogtijd.</span></p> 
  <p class="p"><span class="indent"></span><span class="verse"><sup id="Lam.2.8" class="v">8</sup><span class="it">Cheth</span>. De <span class="nd">Heere</span> heeft gedacht te verderven de <span class="highlight tooltipkeyword" data-keyword="35,1088" title="">muur</span> van de dochter Sions; Hij heeft het richtsnoer <span class="add">daarover</span> getrokken, Hij heeft Zijn hand niet afgewend, dat Hij ze niet verslond; en Hij heeft de voormuur en de <span class="highlight tooltipkeyword" data-keyword="35,1088" title="">muur</span> tesamen treurig gemaakt, zij zijn verzwakt.</span></p> 
  <p class="p"><span class="indent"></span><span class="verse"><sup id="Lam.2.9" class="v">9</sup><span class="it">Teth</span>. Haar <span class="highlight tooltipkeyword" data-keyword="36,1088" title="">poorten</span> zijn in de aarde verzonken; Hij heeft haar grendels verdorven en gebroken; haar koning en haar vorsten zijn onder de heidenen; er is geen wet; haar <span class="highlight tooltipkeyword" data-keyword="1031" title="">profeten</span> vinden ook geen gezicht van de <span class="nd">Heere</span>.</span></p> 
  <p class="p"><span class="indent"></span><span class="verse"><sup id="Lam.2.10" class="v">10</sup><span class="it">Jod</span>. De <span class="highlight tooltipkeyword" data-keyword="390" title="">oudsten</span> van de dochter Sions zitten op de aarde, zij zwijgen stil, zij werpen stof op hun hoofd, zij hebben zakken aangegord; de jonge dochters van Jeruzalem laten hun hoofd ter aarde hangen.</span></p> 
  <p class="p"><span class="indent"></span><span class="verse"><sup id="Lam.2.11" class="v">11</sup><span class="it">Caph</span>. Mijn ogen zijn verteerd door tranen, mijn ingewand wordt beroerd; mijn lever is ter aarde uitgeschud, vanwege de breuk van de dochter mijns volks; omdat het kind en de zuigeling op de straten der stad in onmacht zinken;</span></p> 
  <p class="p"><span class="indent"></span><span class="verse"><sup id="Lam.2.12" class="v">12</sup><span class="it">Lamed</span>. <span class="add">Als</span> zij tot hun moeders zeggen: Waar is koren en <span class="highlight tooltipkeyword" data-keyword="1101" title="">wijn</span>, als zij op de straten der stad in onmacht zinken, als de verslagenen; als hun ziel zich uitschudt in de schoot van hun moeders.</span></p> 
  <p class="p"><span class="indent"></span><span class="verse"><sup id="Lam.2.13" class="v">13</sup><span class="it">Mem</span>. Wat getuigen zal ik u brengen, wat zal ik bij u vergelijken, gij dochter Jeruzalems? Wat zal ik bij u vergelijken, dat ik u trooste, gij jonkvrouw, dochter Sions, want uw breuk is <span class="add">zo</span> groot als de zee, wie kan u helen?</span></p> 
  <p class="p"><span class="indent"></span><span class="verse"><sup id="Lam.2.14" class="v">14</sup><span class="it">Nun</span>. Uw <span class="highlight tooltipkeyword" data-keyword="1031" title="">profeten</span> hebben uw ijdelheid en ongerijmdheid gezien, en zij hebben <span class="add">u</span> uw ongerechtigheid niet geopenbaard, om uw <span class="highlight tooltipkeyword" data-keyword="659" title="">gevangenis</span> af te wenden, maar zij hebben voor u gezien ijdele lasten en wegvoeringen.</span></p> 
  <p class="p"><span class="indent"></span><span class="verse"><sup id="Lam.2.15" class="v">15</sup><span class="it">Samech</span>. Allen, die voorbij gaan, klappen met de handen over u, zij fluiten en schudden hun hoofd over de dochter Jeruzalems, <span class="add">zeggende</span>: Is dit die stad, waar men van zeide, dat zij volkomen van schoonheid was, een vreugde der ganse aarde?</span></p> 
  <p class="p"><span class="indent"></span><span class="verse"><sup id="Lam.2.16" class="v">16</sup><span class="it">Pe</span>. Al uw vijanden sperren hun mond op over u, zij fluiten en knersen met de tanden, zij zeggen: Wij hebben haar verslonden; dit is immers de dag, die wij verwacht hebben, wij hebben <span class="add">hem</span> gevonden, wij hebben <span class="add">hem</span> gezien.</span></p> 
  <p class="p"><span class="indent"></span><span class="verse"><sup id="Lam.2.17" class="v">17</sup><span class="it">Ain</span>. De <span class="nd">Heere</span> heeft gedaan, wat Hij gedacht had, Hij heeft Zijn woord vervuld, dat Hij bevolen had van oude dagen; Hij heeft afgebroken en niet gespaard; en Hij heeft de vijand over u verblijd, Hij heeft de <span class="highlight tooltipkeyword" data-keyword="1006" title="">hoorn</span> van uw tegenpartijders verhoogd.</span></p> 
  <p class="p"><span class="indent"></span><span class="verse"><sup id="Lam.2.18" class="v">18</sup><span class="it">Tsade</span>. Hun <span class="highlight tooltipkeyword" data-keyword="631" title="">hart</span> schreeuwde tot de <span class="nd">Heere</span>: O gij <span class="highlight tooltipkeyword" data-keyword="35,1088" title="">muur</span> van de dochter Sions, laat dag en nacht tranen afvlieten als een beek; geef uzelf geen rust, uw oogappel houde niet op!</span></p> 
  <p class="p"><span class="indent"></span><span class="verse"><sup id="Lam.2.19" class="v">19</sup><span class="it">Koph</span>. Maak u op, maak geschrei des nachts in het begin der nachtwaken, stort uw <span class="highlight tooltipkeyword" data-keyword="631" title="">hart</span> uit voor het aangezicht des Heeren als water; hef uw handen tot Hem op voor de ziel van uw kinderkens, die in onmacht gevallen zijn van honger, vooraan op alle straten.</span></p> 
  <p class="p"><span class="indent"></span><span class="verse"><sup id="Lam.2.20" class="v">20</sup><span class="it">Resch</span>. Zie, <span class="nd">Heere</span>, aanschouw toch, aan wie Gij alzo gedaan hebt; zullen dan de vrouwen hun vrucht eten, de kinderkens, die men op de handen draagt? Zullen dan de <span class="highlight tooltipkeyword" data-keyword="1030,1035,1032,1033" title="">profeet</span> en de <span class="highlight tooltipkeyword" data-keyword="588,989" title="">priester</span> in het heiligdom des Heeren gedood worden?</span></p> 
  <p class="p"><span class="indent"></span><span class="verse"><sup id="Lam.2.21" class="v">21</sup><span class="it">Schin</span>. De jongen en de ouden liggen op de aarde <span class="add">op</span> de straten; mijn jonkvrouwen en mijn jongelingen zijn door het <span class="highlight tooltipkeyword" data-keyword="985,31" title="">zwaard</span> gevallen; Gij hebt ze in de dag van Uw toorn gedood, Gij hebt ze geslacht <span class="add">en</span> niet gespaard.</span></p> 
  <p class="p"><span class="indent"></span><span class="verse"><sup id="Lam.2.22" class="v">22</sup><span class="it">Thau</span>. Gij hebt mijn verschrikkingen van rondom geroepen, als <span class="add">tot</span> een dag van een gezette hoogtijd; er is niemand aan de dag van de toorn des <span class="nd">Heeren</span> ontkomen of overgebleven; die ik op de handen gedragen en groot gebracht heb, die heeft mijn vijand omgebracht.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Aansporing tot zelfvernedering en gebed</h3> 
  <p class="p"><h1>3</h1><span class="verse"><sup id="Lam.3.1" class="v">1</sup><span class="it">Aleph</span>. Ik ben de man, <span class="add">die</span> ellende gezien heeft door de roede van Zijn verbolgenheid.</span></p> 
  <p class="p"><span class="indent"></span><span class="verse"><sup id="Lam.3.2" class="v">2</sup><span class="it">Aleph</span>. Hij heeft mij geleid en gevoerd <span class="add">in</span> de duisternis, en niet <span class="add">in</span> het licht.</span></p> 
  <p class="p"><span class="indent"></span><span class="verse"><sup id="Lam.3.3" class="v">3</sup><span class="it">Aleph</span>. Hij heeft Zich immers tegen mij gewend, Hij heeft Zijn hand de ganse dag veranderd.</span></p> 
  <p class="p"><span class="indent"></span><span class="verse"><sup id="Lam.3.4" class="v">4</sup><span class="it">Beth</span>. Hij heeft mijn vlees en mijn huid oud gemaakt, Hij heeft mijn beenderen gebroken.</span></p> 
  <p class="p"><span class="indent"></span><span class="verse"><sup id="Lam.3.5" class="v">5</sup><span class="it">Beth</span>. Hij heeft tegen mij gebouwd, en Hij heeft <span class="add">mij met</span> gal en moeite omringd.</span></p> 
  <p class="p"><span class="indent"></span><span class="verse"><sup id="Lam.3.6" class="v">6</sup><span class="it">Beth</span>. Hij heeft mij gezet in duistere plaatsen, als degenen, die sedert lang dood zijn.</span></p> 
  <p class="p"><span class="indent"></span><span class="verse"><sup id="Lam.3.7" class="v">7</sup><span class="it">Gimel</span>. Hij heeft mij toegemuurd, dat ik er niet uit gaan kan; Hij heeft mijn koperen boeien verzwaard.</span></p> 
  <p class="p"><span class="indent"></span><span class="verse"><sup id="Lam.3.8" class="v">8</sup><span class="it">Gimel</span>. Ook wanneer ik roep en schreeuw, sluit Hij de <span class="add">oren voor</span> mijn gebed.</span></p> 
  <p class="p"><span class="indent"></span><span class="verse"><sup id="Lam.3.9" class="v">9</sup><span class="it">Gimel</span>. Hij heeft mijn <span class="highlight tooltipkeyword" data-keyword="1118" title="">wegen</span> toegemuurd met uitgehouwen stenen, Hij heeft mijn paden omgekeerd.</span></p> 
  <p class="p"><span class="indent"></span><span class="verse"><sup id="Lam.3.10" class="v">10</sup><span class="it">Daleth</span>. Hij is mij een loerende beer, een leeuw in verborgen plaatsen.</span></p> 
  <p class="p"><span class="indent"></span><span class="verse"><sup id="Lam.3.11" class="v">11</sup><span class="it">Daleth</span>. Hij heeft mijn <span class="highlight tooltipkeyword" data-keyword="1118" title="">wegen</span> afgewend; en Hij heeft mij in stukken gebroken; Hij heeft mij woest gemaakt.</span></p> 
  <p class="p"><span class="indent"></span><span class="verse"><sup id="Lam.3.12" class="v">12</sup><span class="it">Daleth</span>. Hij heeft Zijn <span class="highlight tooltipkeyword" data-keyword="27,30" title="">boog</span> gespannen, en Hij heeft mij de <span class="highlight tooltipkeyword" data-keyword="27,30" title="">pijl</span> als ten doel gesteld.</span></p> 
  <p class="p"><span class="indent"></span><span class="verse"><sup id="Lam.3.13" class="v">13</sup><span class="it">He</span>. Hij heeft Zijn <span class="highlight tooltipkeyword" data-keyword="27,30" title="">pijlen</span> in mijn nieren doen ingaan.</span></p> 
  <p class="p"><span class="indent"></span><span class="verse"><sup id="Lam.3.14" class="v">14</sup><span class="it">He</span>. Ik ben al mijn volk tot belaching geworden, hun snarenspel de ganse dag.</span></p> 
  <p class="p"><span class="indent"></span><span class="verse"><sup id="Lam.3.15" class="v">15</sup><span class="it">He</span>. Hij heeft mij met bitterheden verzadigd, Hij heeft mij met alsem dronken gemaakt.</span></p> 
  <p class="p"><span class="indent"></span><span class="verse"><sup id="Lam.3.16" class="v">16</sup><span class="it">Vau</span>. Hij heeft mijn tanden met zandsteentjes verbrijzeld, Hij heeft mij in de as neergedrukt.</span></p> 
  <p class="p"><span class="indent"></span><span class="verse"><sup id="Lam.3.17" class="v">17</sup><span class="it">Vau</span>. En gij hebt mijn ziel verre van de vrede verstoten, ik heb het goede vergeten.</span></p> 
  <p class="p"><span class="indent"></span><span class="verse"><sup id="Lam.3.18" class="v">18</sup><span class="it">Vau</span>. Toen zeide ik: Mijn sterkte is vergaan, en mijn hoop van de <span class="nd">Heere</span>.</span></p> 
  <p class="p"><span class="indent"></span><span class="verse"><sup id="Lam.3.19" class="v">19</sup><span class="it">Zain</span>. Gedenk aan mijn ellende en aan mijn ballingschap, aan de alsem en gal.</span></p> 
  <p class="p"><span class="indent"></span><span class="verse"><sup id="Lam.3.20" class="v">20</sup><span class="it">Zain</span>. Mijn ziel gedenkt er wel terdege aan, en zij bukt zich neer in mij.</span></p> 
  <p class="p"><span class="indent"></span><span class="verse"><sup id="Lam.3.21" class="v">21</sup><span class="it">Zain</span>. Dit zal ik mij ter harte nemen, daarom zal ik hopen;</span></p> 
  <p class="p"><span class="indent"></span><span class="verse"><sup id="Lam.3.22" class="v">22</sup><span class="it">Cheth</span>. Het zijn de goedertierenheden des <span class="nd">Heeren</span>, dat wij niet vernield zijn, dat Zijn barmhartigheden geen einde hebben;</span></p> 
  <p class="p"><span class="indent"></span><span class="verse"><sup id="Lam.3.23" class="v">23</sup><span class="it">Cheth</span>. Zij zijn elke morgen nieuw, Uw trouw is groot.</span></p> 
  <p class="p"><span class="indent"></span><span class="verse"><sup id="Lam.3.24" class="v">24</sup><span class="it">Cheth</span>. De <span class="nd">Heere</span> is mijn Deel, zegt mijn ziel, daarom zal ik op Hem hopen.</span></p> 
  <p class="p"><span class="indent"></span><span class="verse"><sup id="Lam.3.25" class="v">25</sup><span class="it">Teth</span>. De <span class="nd">Heere</span> is goed voor hen, die Hem verwachten, voor de ziel, die Hem zoekt.</span></p> 
  <p class="p"><span class="indent"></span><span class="verse"><sup id="Lam.3.26" class="v">26</sup><span class="it">Teth</span>. Het is goed, dat men hope, en stil zij op het heil des <span class="nd">Heeren</span>.</span></p> 
  <p class="p"><span class="indent"></span><span class="verse"><sup id="Lam.3.27" class="v">27</sup><span class="it">Teth</span>. Het is goed voor een man, dat hij het <span class="highlight tooltipkeyword" data-keyword="62" title="">juk</span> in zijn jeugd draagt.</span></p> 
  <p class="p"><span class="indent"></span><span class="verse"><sup id="Lam.3.28" class="v">28</sup><span class="it">Jod</span>. Hij zitte eenzaam, en zwijge stil, omdat Hij het hem opgelegd heeft.</span></p> 
  <p class="p"><span class="indent"></span><span class="verse"><sup id="Lam.3.29" class="v">29</sup><span class="it">Jod</span>. Hij steke zijn mond in het stof, <span class="add">zeggende</span>: Misschien is er verwachting.</span></p> 
  <p class="p"><span class="indent"></span><span class="verse"><sup id="Lam.3.30" class="v">30</sup><span class="it">Jod</span>. Hij geve zijn wang aan hem, die hem slaat, hij worde zat van smaad.</span></p> 
  <p class="p"><span class="indent"></span><span class="verse"><sup id="Lam.3.31" class="v">31</sup><span class="it">Caph</span>. Want de <span class="nd">Heere</span> zal niet verstoten in eeuwigheid.</span></p> 
  <p class="p"><span class="indent"></span><span class="verse"><sup id="Lam.3.32" class="v">32</sup><span class="it">Caph</span>. Maar als Hij bedroefd heeft, zo zal Hij zich ontfermen, naar de grootheid van Zijn goedertierenheden.</span></p> 
  <p class="p"><span class="indent"></span><span class="verse"><sup id="Lam.3.33" class="v">33</sup><span class="it">Caph</span>. Want Hij plaagt of bedroeft de mensenkinderen niet van harte.</span></p> 
  <p class="p"><span class="indent"></span><span class="verse"><sup id="Lam.3.34" class="v">34</sup><span class="it">Lamed</span>. Dat men al de gevangenen der aarde onder Zijn voeten verbrijzelt;</span></p> 
  <p class="p"><span class="indent"></span><span class="verse"><sup id="Lam.3.35" class="v">35</sup><span class="it">Lamed</span>. Dat men het recht van een man buigt voor het aangezicht van de Allerhoogste;</span></p> 
  <p class="p"><span class="indent"></span><span class="verse"><sup id="Lam.3.36" class="v">36</sup><span class="it">Lamed</span>. Dat men een mens verongelijkt in zijn twistzaak; zou de <span class="nd">Heere</span> het niet zien?</span></p> 
  <p class="p"><span class="indent"></span><span class="verse"><sup id="Lam.3.37" class="v">37</sup><span class="it">Mem</span>. Wie zegt wat, hetwelk geschiedt, <span class="add">zo</span> de <span class="nd">Heere</span> <span class="add">het</span> niet beveelt?</span></p> 
  <p class="p"><span class="indent"></span><span class="verse"><sup id="Lam.3.38" class="v">38</sup><span class="it">Mem</span>. Gaat niet uit de mond van de Allerhoogste het kwade en het goede?</span></p> 
  <p class="p"><span class="indent"></span><span class="verse"><sup id="Lam.3.39" class="v">39</sup><span class="it">Mem</span>. Wat klaagt <span class="add">dan</span> een levend mens? Een ieder klage vanwege zijn zonden.</span></p> 
  <p class="p"><span class="indent"></span><span class="verse"><sup id="Lam.3.40" class="v">40</sup><span class="it">Nun</span>. Laat ons onze <span class="highlight tooltipkeyword" data-keyword="1118" title="">wegen</span> onderzoeken en doorzoeken, en laat ons weerkeren tot de <span class="nd">Heere</span>.</span></p> 
  <p class="p"><span class="indent"></span><span class="verse"><sup id="Lam.3.41" class="v">41</sup><span class="it">Nun</span>. Laat ons onze <span class="highlight tooltipkeyword" data-keyword="631" title="">harten</span> opheffen, alsook de handen, tot God in de hemel, <span class="add">zeggende</span>:</span></p> 
  <p class="p"><span class="indent"></span><span class="verse"><sup id="Lam.3.42" class="v">42</sup><span class="it">Nun</span>. Wij hebben overtreden, en wij zijn weerspannig geweest, <span class="add">daarom</span> hebt Gij niet gespaard.</span></p> 
  <p class="p"><span class="indent"></span><span class="verse"><sup id="Lam.3.43" class="v">43</sup><span class="it">Samech</span>. Gij hebt <span class="add">ons</span> met toorn bedekt, en Gij hebt ons vervolgd; Gij hebt <span class="add">ons</span> gedood, Gij hebt niet gespaard.</span></p> 
  <p class="p"><span class="indent"></span><span class="verse"><sup id="Lam.3.44" class="v">44</sup><span class="it">Samech</span>. Gij hebt U met een wolk bedekt, zodat er geen gebed doorkwam.</span></p> 
  <p class="p"><span class="indent"></span><span class="verse"><sup id="Lam.3.45" class="v">45</sup><span class="it">Samech</span>. Gij hebt ons <span class="add">tot</span> een uitvaagsel en wegwerpsel gesteld, in het midden der volken.</span></p> 
  <p class="p"><span class="indent"></span><span class="verse"><sup id="Lam.3.46" class="v">46</sup><span class="it">Pe</span>. Al onze vijanden hebben hun mond tegen ons opgesperd.</span></p> 
  <p class="p"><span class="indent"></span><span class="verse"><sup id="Lam.3.47" class="v">47</sup><span class="it">Pe</span>. De vreze en de kuil zijn over ons gekomen, de verwoesting en de verbreking.</span></p> 
  <p class="p"><span class="indent"></span><span class="verse"><sup id="Lam.3.48" class="v">48</sup><span class="it">Pe</span>. <span class="add">Als</span> waterbeken loopt mijn oog neer, vanwege de breuk van de dochter mijns volks.</span></p> 
  <p class="p"><span class="indent"></span><span class="verse"><sup id="Lam.3.49" class="v">49</sup><span class="it">Ain</span>. Mijn oog vliet, en kan niet ophouden, omdat er geen rust is;</span></p> 
  <p class="p"><span class="indent"></span><span class="verse"><sup id="Lam.3.50" class="v">50</sup><span class="it">Ain</span>. Totdat de <span class="nd">Heere</span> van de hemel <span class="add">het</span> aanschouwe, en <span class="add">het</span> zie.</span></p> 
  <p class="p"><span class="indent"></span><span class="verse"><sup id="Lam.3.51" class="v">51</sup><span class="it">Ain</span>. Mijn oog doet mijn ziel <span class="add">moeite</span> aan, vanwege al de dochters van mijn stad.</span></p> 
  <p class="p"><span class="indent"></span><span class="verse"><sup id="Lam.3.52" class="v">52</sup><span class="it">Tsade</span>. Die mijn vijanden zijn zonder oorzaak, hebben mij als een vogeltje fel gejaagd.</span></p> 
  <p class="p"><span class="indent"></span><span class="verse"><sup id="Lam.3.53" class="v">53</sup><span class="it">Tsade</span>. Zij hebben mijn leven in een kuil uitgeroeid, en zij hebben een steen op mij geworpen.</span></p> 
  <p class="p"><span class="indent"></span><span class="verse"><sup id="Lam.3.54" class="v">54</sup><span class="it">Tsade</span>. De wateren zwommen over mijn hoofd; ik zeide: Ik ben afgesneden!</span></p> 
  <p class="p"><span class="indent"></span><span class="verse"><sup id="Lam.3.55" class="v">55</sup><span class="it">Koph</span>. <span class="nd">Heere</span>! Ik heb Uw Naam aangeroepen uit de onderste kuil.</span></p> 
  <p class="p"><span class="indent"></span><span class="verse"><sup id="Lam.3.56" class="v">56</sup><span class="it">Koph</span>. Gij hebt mijn stem gehoord, verberg Uw oor niet voor mijn zuchten, voor mijn roepen.</span></p> 
  <p class="p"><span class="indent"></span><span class="verse"><sup id="Lam.3.57" class="v">57</sup><span class="it">Koph</span>. Gij zijt genaderd ten dage, als ik U aanriep; Gij hebt gezegd: Vrees niet!</span></p> 
  <p class="p"><span class="indent"></span><span class="verse"><sup id="Lam.3.58" class="v">58</sup><span class="it">Resch</span>. Heere! Gij hebt de twistzaken van mijn ziel getwist, Gij hebt mijn leven verlost.</span></p> 
  <p class="p"><span class="indent"></span><span class="verse"><sup id="Lam.3.59" class="v">59</sup><span class="it">Resch</span>. <span class="nd">Heere</span>! Gij hebt gezien de verkeerdheid, die men mij aangedaan heeft, oordeel mijn rechtszaak.</span></p> 
  <p class="p"><span class="indent"></span><span class="verse"><sup id="Lam.3.60" class="v">60</sup><span class="it">Resch</span>. Gij hebt al hun wraak gezien, al hun gedachten tegen mij.</span></p> 
  <p class="p"><span class="indent"></span><span class="verse"><sup id="Lam.3.61" class="v">61</sup><span class="it">Schin</span>. <span class="nd">Heere</span>! Gij hebt hun smaden gehoord, <span class="add">en</span> al hun gedachten tegen mij;</span></p> 
  <p class="p"><span class="indent"></span><span class="verse"><sup id="Lam.3.62" class="v">62</sup><span class="it">Schin</span>. De lippen van hen, die tegen mij opstaan, en hun overleggen tegen mij de ganse dag.</span></p> 
  <p class="p"><span class="indent"></span><span class="verse"><sup id="Lam.3.63" class="v">63</sup><span class="it">Schin</span>. Aanschouw hun zitten en opstaan; ik ben hun snarenspel.</span></p> 
  <p class="p"><span class="indent"></span><span class="verse"><sup id="Lam.3.64" class="v">64</sup><span class="it">Thau</span>. <span class="nd">Heere</span>! geef hun die vergelding terug, naar het werk hunner handen.</span></p> 
  <p class="p"><span class="indent"></span><span class="verse"><sup id="Lam.3.65" class="v">65</sup><span class="it">Thau</span>. Geef hun een bedekking des <span class="highlight tooltipkeyword" data-keyword="631" title="">harten</span>; Uw <span class="highlight tooltipkeyword" data-keyword="1061" title="">vloek</span> zij over hen!</span></p> 
  <p class="p"><span class="indent"></span><span class="verse"><sup id="Lam.3.66" class="v">66</sup><span class="it">Thau</span>. Vervolg ze met toorn, en verdelg ze van onder de hemel des <span class="nd">Heeren</span>.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Klachten over het lot van het Joodse volk</h3> 
  <p class="p"><h1>4</h1><span class="verse"><sup id="Lam.4.1" class="v">1</sup><span class="it">Aleph</span>. Hoe is het goud <span class="add">zo</span> verdonkerd, het goede fijne goud <span class="add">zo</span> veranderd! <span class="add">Hoe</span> zijn de stenen van het heiligdom vooraan op alle straten verworpen!</span></p> 
  <p class="p"><span class="indent"></span><span class="verse"><sup id="Lam.4.2" class="v">2</sup><span class="it">Beth</span>. De kostbare kinderen van Sion, tegen fijn goud geschat, hoe zijn zij <span class="add">nu</span> gelijk gerekend aan de aarden flessen, het werk van de handen van een <span class="highlight tooltipkeyword" data-keyword="1151,1125" title="">pottenbakker</span>!</span></p> 
  <p class="p"><span class="indent"></span><span class="verse"><sup id="Lam.4.3" class="v">3</sup><span class="it">Gimel</span>. Zelfs laten de zeekalveren de borsten neer, zij zogen hun welpen; <span class="add">maar</span> de dochter mijns volks is als een wrede geworden, gelijk de struisen in de woestijn.</span></p> 
  <p class="p"><span class="indent"></span><span class="verse"><sup id="Lam.4.4" class="v">4</sup><span class="it">Daleth</span>. De tong van het zoogkind kleeft aan zijn gehemelte van dorst; de kinderkens eisen brood, er is niemand, die <span class="add">het</span> hun mededeelt.</span></p> 
  <p class="p"><span class="indent"></span><span class="verse"><sup id="Lam.4.5" class="v">5</sup><span class="it">He</span>. Die lekkernijen aten, versmachten <span class="add">nu</span> op de straten; die in karmozijn opgevoed zijn, omhelzen de drek.</span></p> 
  <p class="p"><span class="indent"></span><span class="verse"><sup id="Lam.4.6" class="v">6</sup><span class="it">Vau</span>. En de ongerechtigheid van de dochter mijns volks is groter dan de <span class="highlight tooltipkeyword" data-keyword="1711,1710,1063,1062" title="">zonde</span> van Sódom, dat als in een ogenblik omgekeerd werd, en geen handen hadden arbeid over haar.</span></p> 
  <p class="p"><span class="indent"></span><span class="verse"><sup id="Lam.4.7" class="v">7</sup><span class="it">Zain</span>. Haar bijzondersten waren reiner dan de sneeuw, zij waren witter dan melk; zij waren roder van lichaam dan robijnen, gladder dan een saffier.</span></p> 
  <p class="p"><span class="indent"></span><span class="verse"><sup id="Lam.4.8" class="v">8</sup><span class="it">Cheth</span>. <span class="add">Maar nu</span> is hun gedaante verduisterd van zwartheid, men kent hen niet op de straten; hun huid kleeft aan hun beenderen, zij is verdord, zij is geworden als een hout.</span></p> 
  <p class="p"><span class="indent"></span><span class="verse"><sup id="Lam.4.9" class="v">9</sup><span class="it">Teth</span>. De verslagenen van het <span class="highlight tooltipkeyword" data-keyword="985,31" title="">zwaard</span> zijn gelukkiger dan de verslagenen van de honger; want die vlieten daarheen, <span class="add">als</span> doorstoken zijnde, omdat er geen vruchten der velden zijn.</span></p> 
  <p class="p"><span class="indent"></span><span class="verse"><sup id="Lam.4.10" class="v">10</sup><span class="it">Jod</span>. De handen der barmhartige vrouwen hebben hun kinderen gekookt; zij zijn hun tot spijs geworden in de verbreking van de dochter mijns volks.</span></p> 
  <p class="p"><span class="indent"></span><span class="verse"><sup id="Lam.4.11" class="v">11</sup><span class="it">Caph</span>. De <span class="nd">Heere</span> heeft Zijn grimmigheid volbracht, Hij heeft de hittigheid van Zijn toorn uitgestort; en Hij heeft te Sion een vuur aangestoken, dat haar fundamenten verteerd heeft.</span></p> 
  <p class="p"><span class="indent"></span><span class="verse"><sup id="Lam.4.12" class="v">12</sup><span class="it">Lamed</span>. De koningen der aarde zouden het niet geloofd hebben, noch al de inwoners der wereld, dat de tegenpartijder en vijand tot de <span class="highlight tooltipkeyword" data-keyword="36,1088" title="">poorten</span> van Jeruzalem zou ingaan.</span></p> 
  <p class="p"><span class="indent"></span><span class="verse"><sup id="Lam.4.13" class="v">13</sup><span class="it">Mem</span>. Het is vanwege de <span class="highlight tooltipkeyword" data-keyword="1711,1710" title="">zonden</span> van haar <span class="highlight tooltipkeyword" data-keyword="1031" title="">profeten</span>, <span class="add">en</span> de misdaden van haar <span class="highlight tooltipkeyword" data-keyword="989" title="">priesters</span>, die in het midden van haar het bloed der rechtvaardigen vergoten hebben.</span></p> 
  <p class="p"><span class="indent"></span><span class="verse"><sup id="Lam.4.14" class="v">14</sup><span class="it">Nun</span>. Zij zwierven <span class="add">als</span> blinden op de straten, zij waren met bloed besmet, zodat men <span class="add">er</span> niet kon zijn, <span class="add">of</span> men raakte hun klederen aan.</span></p> 
  <p class="p"><span class="indent"></span><span class="verse"><sup id="Lam.4.15" class="v">15</sup><span class="it">Samech</span>. Zij riepen tot hen: Wijkt, <span class="add">hier</span> is een onreine, wijkt, wijkt, roert niet aan! Voorzeker, zij zijn weggevlogen, ja, weggezworven; zij zeiden onder de heidenen: Zij zullen er niet langer wonen.</span></p> 
  <p class="p"><span class="indent"></span><span class="verse"><sup id="Lam.4.16" class="v">16</sup><span class="it">Pe</span>. Het aangezicht des <span class="nd">Heeren</span> heeft ze verdeeld. Hij zal ze voortaan niet meer aanzien; zij hebben het aangezicht der <span class="highlight tooltipkeyword" data-keyword="989" title="">priesters</span> niet geëerd, zij hebben de ouden geen <span class="highlight tooltipkeyword" data-keyword="719,1645" title="">genade</span> bewezen.</span></p> 
  <p class="p"><span class="indent"></span><span class="verse"><sup id="Lam.4.17" class="v">17</sup><span class="it">Ain</span>. Nog bezweken ons onze ogen, <span class="add">ziende</span> naar onze ijdele hulp; wij zagen uit met ons uitzien naar een volk, <span class="add">dat</span> niet kon verlossen.</span></p> 
  <p class="p"><span class="indent"></span><span class="verse"><sup id="Lam.4.18" class="v">18</sup><span class="it">Tsade</span>. Zij hebben onze gangen nagespeurd, dat wij op onze straten niet gaan konden; ons einde is genaderd, onze dagen zijn vervuld, ja, ons einde is gekomen.</span></p> 
  <p class="p"><span class="indent"></span><span class="verse"><sup id="Lam.4.19" class="v">19</sup><span class="it">Koph</span>. Onze vervolgers zijn sneller geweest dan de arenden des hemels; zij hebben ons op de bergen verhit vervolgd, in de woestijn hebben zij ons lagen gelegd.</span></p> 
  <p class="p"><span class="indent"></span><span class="verse"><sup id="Lam.4.20" class="v">20</sup><span class="it">Resch</span>. De adem van onze neuzen, de <span class="highlight tooltipkeyword" data-keyword="648,100,1135" title="">gezalfde</span> des <span class="nd">Heeren</span>, is gevangen in hun groeven; <span class="add">van</span> wie wij zeiden: Wij zullen onder zijn schaduw leven onder de heidenen!</span></p> 
  <p class="p"><span class="indent"></span><span class="verse"><sup id="Lam.4.21" class="v">21</sup><span class="it">Schin</span>. Wees vrolijk, en verblijd u, gij dochter van <span class="highlight tooltipkeyword" data-keyword="1306" title="">Edom</span>, die in het land Uz woont! <span class="add">doch</span> de <span class="highlight tooltipkeyword" data-keyword="1096" title="">beker</span> zal ook tot u komen, gij zult dronken worden, en ontbloot worden.</span></p> 
  <p class="p"><span class="indent"></span><span class="verse"><sup id="Lam.4.22" class="v">22</sup><span class="it">Thau</span>. Uw ongerechtigheid heeft een einde, o gij dochter Sions! Hij zal u niet meer gevankelijk doen wegvoeren; <span class="add">maar</span> uw ongerechtigheid, o gij dochter van <span class="highlight tooltipkeyword" data-keyword="1306" title="">Edom</span>! zal Hij bezoeken; Hij zal uw <span class="highlight tooltipkeyword" data-keyword="1711,1710" title="">zonden</span> openbaren.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Gebed van het onderdrukte volk om genade en hulp</h3> 
  <p class="p"><h1>5</h1><span class="verse"><sup id="Lam.5.1" class="v">1</sup>Gedenk, <span class="nd">Heere</span>, wat ons geschied is, aanschouw het, en zie onze smaad aan.</span></p> 
  <p class="p"><span class="indent"></span><span class="verse"><sup id="Lam.5.2" class="v">2</sup>Ons erfdeel is tot de vreemdelingen gewend, onze <span class="highlight tooltipkeyword" data-keyword="1173" title="">huizen</span> tot de uitlanders.</span></p> 
  <p class="p"><span class="indent"></span><span class="verse"><sup id="Lam.5.3" class="v">3</sup>Wij zijn wezen zonder vader, onze moeders zijn als de weduwen.</span></p> 
  <p class="p"><span class="indent"></span><span class="verse"><sup id="Lam.5.4" class="v">4</sup>Ons water moeten wij voor geld drinken; ons hout komt <span class="add">ons</span> op prijs te staan.</span></p> 
  <p class="p"><span class="indent"></span><span class="verse"><sup id="Lam.5.5" class="v">5</sup>Wij lijden vervolging op onze halzen; zijn wij moede, men laat ons geen rust.</span></p> 
  <p class="p"><span class="indent"></span><span class="verse"><sup id="Lam.5.6" class="v">6</sup>Wij hebben de Egyptenaar de hand gegeven, <span class="add">en</span> de Assyriër, om <span class="add">met</span> brood verzadigd te worden.</span></p> 
  <p class="p"><span class="indent"></span><span class="verse"><sup id="Lam.5.7" class="v">7</sup>Onze vaders hebben gezondigd, en zijn niet <span class="add">meer</span>, en wij dragen hun ongerechtigheden.</span></p> 
  <p class="p"><span class="indent"></span><span class="verse"><sup id="Lam.5.8" class="v">8</sup>Knechten heersen over ons; er is niemand, die <span class="add">ons</span> uit hun hand rukt.</span></p> 
  <p class="p"><span class="indent"></span><span class="verse"><sup id="Lam.5.9" class="v">9</sup>Wij moeten ons brood met gevaar voor ons leven halen, vanwege het <span class="highlight tooltipkeyword" data-keyword="985,31" title="">zwaard</span> der woestijn.</span></p> 
  <p class="p"><span class="indent"></span><span class="verse"><sup id="Lam.5.10" class="v">10</sup>Onze huid is zwart geworden gelijk een <span class="highlight tooltipkeyword" data-keyword="995,1830" title="">oven</span>, vanwege de geweldige storm van de honger.</span></p> 
  <p class="p"><span class="indent"></span><span class="verse"><sup id="Lam.5.11" class="v">11</sup>Zij hebben de vrouwen te Sion verkracht, <span class="add">en</span> de jonge dochters in de steden van Juda.</span></p> 
  <p class="p"><span class="indent"></span><span class="verse"><sup id="Lam.5.12" class="v">12</sup>De vorsten zijn door hun hand opgehangen; de aangezichten der ouden zijn niet geëerd geweest.</span></p> 
  <p class="p"><span class="indent"></span><span class="verse"><sup id="Lam.5.13" class="v">13</sup>Zij hebben de jongelingen weggenomen, <span class="add">om</span> te malen, en de jongens struikelen onder het hout.</span></p> 
  <p class="p"><span class="indent"></span><span class="verse"><sup id="Lam.5.14" class="v">14</sup>De ouden houden op van de <span class="highlight tooltipkeyword" data-keyword="36,1088" title="">poort</span>, de jongelingen van hun snarenspel.</span></p> 
  <p class="p"><span class="indent"></span><span class="verse"><sup id="Lam.5.15" class="v">15</sup>De vreugde van ons <span class="highlight tooltipkeyword" data-keyword="631" title="">hart</span> houdt op, onze rei is in treurigheid veranderd.</span></p> 
  <p class="p"><span class="indent"></span><span class="verse"><sup id="Lam.5.16" class="v">16</sup>De kroon van ons hoofd is afgevallen; o wee nu onzer, dat wij <span class="add">zo</span> gezondigd hebben!</span></p> 
  <p class="p"><span class="indent"></span><span class="verse"><sup id="Lam.5.17" class="v">17</sup>Daarom is ons <span class="highlight tooltipkeyword" data-keyword="631" title="">hart</span> mat, om deze dingen zijn onze ogen duister geworden.</span></p> 
  <p class="p"><span class="indent"></span><span class="verse"><sup id="Lam.5.18" class="v">18</sup>Om de berg Sion, die verwoest is, waar de vossen op lopen.</span></p> 
  <p class="p"><span class="indent"></span><span class="verse"><sup id="Lam.5.19" class="v">19</sup>Gij, o <span class="nd">Heere</span>, zit in eeuwigheid, Uw troon is van geslacht tot geslacht.</span></p> 
  <p class="p"><span class="indent"></span><span class="verse"><sup id="Lam.5.20" class="v">20</sup>Waarom zoudt Gij ons steeds vergeten? <span class="add">Waarom</span> zoudt Gij ons <span class="add">zo</span> lange tijd verlaten?</span></p> 
  <p class="p"><span class="indent"></span><span class="verse"><sup id="Lam.5.21" class="v">21</sup><span class="nd">Heere</span>, bekeer ons tot U, zo zullen wij bekeerd zijn; vernieuw onze dagen als vanouds.</span></p> 
  <p class="p"><span class="indent"></span><span class="verse"><sup id="Lam.5.22" class="v">22</sup>Want zoudt Gij ons geheel verwerpen? Zoudt Gij zozeer tegen ons verbolgen zijn?</span></p> 
  <br> 
   
 </div> 
</div>