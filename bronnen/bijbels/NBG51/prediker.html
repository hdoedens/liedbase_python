<div class="bibletext"> 
 <div id="scroller"> 
  <h3 class="s">Opschrift</h3> 
  <p class="p"><h1>1</h1><span class="verse"><sup id="Eccl.1.1" class="v">1</sup>De woorden van Prediker, de <span class="highlight tooltipkeyword" data-keyword="146" title="">zoon van <span class="highlight tooltipkeyword" data-keyword="1718" title="">David</span></span>, koning te Jeruzalem.</span></p> 
  <h3 class="s">Alles is ijdelheid</h3> 
  <p class="p"><span class="indent"></span><span class="verse"><sup id="Eccl.1.2" class="v">2</sup>IJdelheid der ijdelheden, zegt Prediker, ijdelheid der ijdelheden! Alles is ijdelheid! </span><span class="verse"><sup id="Eccl.1.3" class="v">3</sup>Welk voordeel heeft de mens van al zijn zwoegen, waarmee hij zich aftobt onder de zon? </span><span class="verse"><sup id="Eccl.1.4" class="v">4</sup>Het ene geslacht gaat en het andere geslacht komt, maar de aarde blijft altoos staan. </span><span class="verse"><sup id="Eccl.1.5" class="v">5</sup>De zon komt op en de zon gaat onder en hijgend ijlt zij naar de plaats waar zij opkomt. </span><span class="verse"><sup id="Eccl.1.6" class="v">6</sup>De wind gaat naar het zuiden en draait naar het noorden, aldoor draaiend gaat hij voort en op zijn kringloop keert de wind weer terug. </span><span class="verse"><sup id="Eccl.1.7" class="v">7</sup>Alle beken stromen naar de zee, nochtans wordt de zee niet vol; naar de plaats waarheen de beken stromen, daarheen stromen zij altijd weer. </span><span class="verse"><sup id="Eccl.1.8" class="v">8</sup>Alle dingen zijn onuitsprekelijk vermoeiend; het oog wordt niet verzadigd van zien, en het oor wordt niet vervuld van horen. </span><span class="verse"><sup id="Eccl.1.9" class="v">9</sup>Wat geweest is, dat zal er zijn, en wat gedaan is, dat zal gedaan worden; er is niets nieuws onder de zon. </span><span class="verse"><sup id="Eccl.1.10" class="v">10</sup>Is er iets, waarvan men zegt: Ziehier, dat is nieuw - het was er al in verre tijden, die vóór ons waren. </span><span class="verse"><sup id="Eccl.1.11" class="v">11</sup>Er is geen heugenis van de vorige tijden, en ook van de latere, die er zullen zijn, zal er geen heugenis wezen bij hen die nog later leven zullen.</span></p> 
  <p class="p"><span class="indent"></span></p> 
  <h3 class="s">Het vergeefse streven van Prediker</h3> 
  <span class="verse"><sup id="Eccl.1.12" class="v">12</sup>Ik, Prediker, was koning over Israël te Jeruzalem; </span> 
  <span class="verse"><sup id="Eccl.1.13" class="v">13</sup>en ik zette mijn <span class="highlight tooltipkeyword" data-keyword="631" title="">hart</span> erop om na te vorsen en onderzoek te doen naar de wijsheid in alles, wat onder de hemel geschiedt. Dat is een kwade bezigheid, die God aan de mensenkinderen gegeven heeft om zich daarmee te kwellen. </span> 
  <span class="verse"><sup id="Eccl.1.14" class="v">14</sup>Ik nam in ogenschouw alle daden, die onder de zon verricht worden, en zie: alles is ijdelheid en najagen van wind! </span> 
  <span class="verse"><sup id="Eccl.1.15" class="v">15</sup>Het kromme kan niet recht zijn en het ontbrekende kan niet geteld worden. </span> 
  <span class="verse"><sup id="Eccl.1.16" class="v">16</sup>Ik zeide bij mijzelf: Zie, ik ben groter en rijker in wijsheid geworden dan allen die vóór mij over Jeruzalem geregeerd hebben, en mijn <span class="highlight tooltipkeyword" data-keyword="631" title="">hart</span> heeft in overvloed wijsheid en kennis opgedaan; </span> 
  <span class="verse"><sup id="Eccl.1.17" class="v">17</sup>zo heb ik er mijn <span class="highlight tooltipkeyword" data-keyword="631" title="">hart</span> op gezet om wijsheid en kennis, verdwaasdheid en onverstand te leren kennen. Ik heb ingezien, dat ook dit is najagen van wind. </span> 
  <span class="verse"><sup id="Eccl.1.18" class="v">18</sup>Want in veel wijsheid ligt veel verdriet, en als iemand kennis vermeerdert, vermeerdert hij smart.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het genot van de goederen des levens is ijdelheid</h3> 
  <p class="p"><h1>2</h1><span class="verse"><sup id="Eccl.2.1" class="v">1</sup>Ik zeide tot mijzelf: Welaan, ik wil u op de proef stellen door vreugde, verlustig u dus in het goede. Maar zie, ook dit is ijdelheid. </span><span class="verse"><sup id="Eccl.2.2" class="v">2</sup>Van het lachen moest ik zeggen: Het is dwaas; en van de vreugde: Wat werkt zij uit? </span><span class="verse"><sup id="Eccl.2.3" class="v">3</sup>Ik stelde bij mijzelf een onderzoek in door mijn lichaam met <span class="highlight tooltipkeyword" data-keyword="1101" title="">wijn</span> te verkwikken - terwijl mijn geest de leiding behield door de wijsheid - en het onverstand aan te hangen, totdat ik zou ontwaren, wat de mensenkinderen het beste kunnen doen onder de hemel gedurende de weinige dagen van hun leven.</span></p> 
  <p class="p"><span class="indent"></span><span class="verse"><sup id="Eccl.2.4" class="v">4</sup>Ik deed grote dingen: ik bouwde <span class="highlight tooltipkeyword" data-keyword="1173" title="">huizen</span>, plantte wijngaarden, </span><span class="verse"><sup id="Eccl.2.5" class="v">5</sup>legde hoven en parken aan en plantte daarin allerlei vruchtbomen, </span><span class="verse"><sup id="Eccl.2.6" class="v">6</sup>ik groef watervijvers om daaruit een bos met jonge bomen te bevloeien; </span><span class="verse"><sup id="Eccl.2.7" class="v">7</sup>ik kocht slaven en slavinnen, en daar werden er ook in mijn huis geboren; ook had ik een talrijk bezit aan <span class="highlight tooltipkeyword" data-keyword="1269" title="">runderen</span> en kleinvee, meer dan allen die vóór mij te Jeruzalem geweest waren; </span><span class="verse"><sup id="Eccl.2.8" class="v">8</sup>ik vergaderde mij ook zilver en goud, schatten van koningen en landschappen; ik verschafte mij zangers en zangeressen en dingen die de mensen bekoren, alle mogelijke genietingen. </span><span class="verse"><sup id="Eccl.2.9" class="v">9</sup>Zo werd ik groter en rijker dan allen die vóór mij te Jeruzalem geweest waren; ondertussen bleef mijn wijsheid mij bij. </span><span class="verse"><sup id="Eccl.2.10" class="v">10</sup>En niets dat mijn ogen wensten, ontzegde ik ze, noch hield ik mijn <span class="highlight tooltipkeyword" data-keyword="631" title="">hart</span> van enige vreugde terug, ja, mijn <span class="highlight tooltipkeyword" data-keyword="631" title="">hart</span> verheugde zich over al mijn zwoegen, en dit was wat al mijn gezwoeg mij opleverde. </span><span class="verse"><sup id="Eccl.2.11" class="v">11</sup>Toen ik mij nu wendde tot alle werken die mijn handen hadden gewrocht, en tot het zwoegen waarmee ik mij had afgetobd om die te volbrengen - zie, alles was ijdelheid en najagen van wind, en er is geen voordeel onder de zon.</span></p> 
  <p class="p"><span class="indent"></span><span class="verse"><sup id="Eccl.2.12" class="v">12</sup>En ik wendde mij om wijsheid benevens verdwaasdheid en onverstand in ogenschouw te nemen, immers, hoe staat de mens die de koning opvolgen zal, tegenover wat deze al gedaan heeft? </span><span class="verse"><sup id="Eccl.2.13" class="v">13</sup>Wel ontwaarde ik, dat de wijsheid haar voordeel heeft boven het onverstand, zoals het licht zijn voordeel heeft boven de duisternis: </span><span class="verse"><sup id="Eccl.2.14" class="v">14</sup>de wijze heeft ogen in zijn hoofd, maar de dwaas wandelt in de duisternis; maar ik bemerkte ook, dat één lot hen allen treft, </span><span class="verse"><sup id="Eccl.2.15" class="v">15</sup>en ik zeide bij mijzelf: Wat de dwaas wedervaart, wedervaart ook mij: waartoe ben ik dan zo uitermate wijs geweest? Toen sprak ik bij mijzelf, dat ook dit ijdelheid is. </span><span class="verse"><sup id="Eccl.2.16" class="v">16</sup>Want er is nimmer enige heugenis van de wijze, zomin als van de dwaas, omdat in de komende dagen alles reeds lang vergeten is, en ach, hoe sterft de wijze evenzeer als de dwaas!</span></p> 
  <p class="p"><span class="indent"></span><span class="verse"><sup id="Eccl.2.17" class="v">17</sup>Daarom kreeg ik een afkeer van het leven, want kwaad scheen mij het werk, dat onder de zon geschiedt: het is alles ijdelheid en najagen van wind. </span><span class="verse"><sup id="Eccl.2.18" class="v">18</sup>Ja, ik kreeg een afkeer van al mijn zwoegen, waarmee ik mij had afgetobd onder de zon, daar ik het moet achterlaten voor de mens die na mij zijn zal, </span><span class="verse"><sup id="Eccl.2.19" class="v">19</sup>en wie weet, of hij wijs zal zijn of dwaas, en toch zal hij macht hebben over alles waarvoor ik gezwoegd heb en waarin ik wijs geweest ben onder de zon. Ook dit is ijdelheid.</span></p> 
  <p class="p"><span class="indent"></span><span class="verse"><sup id="Eccl.2.20" class="v">20</sup>Zo kwam ik ertoe zelf te vertwijfelen vanwege al het zwoegen, waarmee ik mij afgetobd had onder de zon. </span><span class="verse"><sup id="Eccl.2.21" class="v">21</sup>Want is er een mens, die zich voor iets aftobt met wijsheid en kennis en bekwaamheid, dan moet hij het als diens deel nalaten aan een mens, die zich daarvoor niet afgetobd heeft. Ook dit is ijdelheid en een groot kwaad. </span><span class="verse"><sup id="Eccl.2.22" class="v">22</sup>Wat toch heeft een mens voor al zijn zwoegen en voor het streven van zijn <span class="highlight tooltipkeyword" data-keyword="631" title="">hart</span>, waarmee hij zich aftobt onder de zon, </span><span class="verse"><sup id="Eccl.2.23" class="v">23</sup>wanneer hij gedurende al zijn levensdagen zijn werk doet in smart en verdriet, en zelfs des nachts zijn <span class="highlight tooltipkeyword" data-keyword="631" title="">hart</span> geen rust vindt? Ook dit is ijdelheid.</span></p> 
  <p class="p"><span class="indent"></span><span class="verse"><sup id="Eccl.2.24" class="v">24</sup>De mens heeft het niet in zijn macht om te eten en te drinken en zich te goed te doen bij zijn zwoegen; dit heb ik wel ontwaard, dat het van de hand Gods komt. </span><span class="verse"><sup id="Eccl.2.25" class="v">25</sup>Want wie kan eten en wie kan iets genieten buiten Hem? </span><span class="verse"><sup id="Eccl.2.26" class="v">26</sup>Want aan een mens die Hem welgevallig is, geeft Hij wijsheid, kennis en vreugde; maar hem die niet welgevallig is, geeft Hij de taak om te verzamelen en bijeen te brengen, ten einde dit te geven aan wie Gode welgevallig is. Ook dit is ijdelheid en najagen van wind.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Alles heeft zijn tijd</h3> 
  <p class="p"><h1>3</h1><span class="verse"><sup id="Eccl.3.1" class="v">1</sup>Alles heeft zijn uur en ieder ding onder de hemel zijn tijd; </span><span class="verse"><sup id="Eccl.3.2" class="v">2</sup>er is een tijd om te baren en een tijd om te sterven, een tijd om te planten en een tijd om het geplante uit te rukken, </span><span class="verse"><sup id="Eccl.3.3" class="v">3</sup>een tijd om te doden en een tijd om te helen, een tijd om af te breken en een tijd om op te bouwen, </span><span class="verse"><sup id="Eccl.3.4" class="v">4</sup>een tijd om te wenen en een tijd om te lachen, een tijd om te rouwklagen en een tijd om te dansen, </span><span class="verse"><sup id="Eccl.3.5" class="v">5</sup>een tijd om stenen weg te werpen en een tijd om stenen bijeen te zamelen, een tijd om te omhelzen en een tijd om zich van omhelzen te onthouden, </span><span class="verse"><sup id="Eccl.3.6" class="v">6</sup>een tijd om te zoeken en een tijd om te laten verloren gaan, een tijd om te bewaren en een tijd om weg te werpen, </span><span class="verse"><sup id="Eccl.3.7" class="v">7</sup>een tijd om te scheuren en een tijd om dicht te naaien, een tijd om te zwijgen en een tijd om te spreken, </span><span class="verse"><sup id="Eccl.3.8" class="v">8</sup>een tijd om te beminnen en een tijd om te haten, een tijd van <span class="highlight tooltipkeyword" data-keyword="8" title="">oorlog</span> en een tijd van vrede. </span><span class="verse"><sup id="Eccl.3.9" class="v">9</sup>Welk voordeel heeft de werker van datgene waarvoor hij zich aftobt? </span><span class="verse"><sup id="Eccl.3.10" class="v">10</sup>Ik heb in ogenschouw genomen de bezigheid, die God aan de mensenkinderen gegeven heeft om zich daarmee te kwellen. </span><span class="verse"><sup id="Eccl.3.11" class="v">11</sup>Alles heeft Hij voortreffelijk gemaakt op zijn tijd; ook heeft Hij de eeuw in hun <span class="highlight tooltipkeyword" data-keyword="631" title="">hart</span> gelegd, zonder dat de mens van het werk dat God doet, van het begin tot het einde, iets kan ontdekken. </span><span class="verse"><sup id="Eccl.3.12" class="v">12</sup>Ik heb ingezien, dat het niet in hun eigen macht staat, maar als men zich verheugt en zich te goed doet in zijn leven, </span><span class="verse"><sup id="Eccl.3.13" class="v">13</sup>kortom als iemand eet en drinkt en het goede geniet bij al zijn zwoegen, dan is dat een gave Gods.</span></p> 
  <p class="p"><span class="indent"></span><span class="verse"><sup id="Eccl.3.14" class="v">14</sup>Ik heb ingezien, dat al wat God doet, voor eeuwig is; daaraan kan men niet toedoen en daarvan kan men niet afdoen; en God doet het, opdat men voor zijn aangezicht vreze. </span><span class="verse"><sup id="Eccl.3.15" class="v">15</sup>Wat is, was er reeds lang, en wat zijn zal, is reeds lang geweest; en God zoekt weer op, wat voorbijgegaan is.</span></p> 
  <p class="p"><span class="indent"></span></p> 
  <h3 class="s">Er geschiedt veel <span class="highlight tooltipkeyword" data-keyword="1711,1710" title="">onrecht</span> op aarde</h3> 
  <span class="verse"><sup id="Eccl.3.16" class="v">16</sup>Voorts aanschouwde ik onder de zon de plaats des rechts: daar heerste het <span class="highlight tooltipkeyword" data-keyword="1711,1710" title="">onrecht</span>; en de plaats der <span class="highlight tooltipkeyword" data-keyword="1631,1629,1621" title="">gerechtigheid</span>: daar heerste het onrecht. </span> 
  <span class="verse"><sup id="Eccl.3.17" class="v">17</sup>Ik zeide bij mijzelf: Over de rechtvaardige en de onrechtvaardige zal God gericht oefenen, want er is voor elke zaak en voor elk werk een bestemde tijd. </span> 
  <span class="verse"><sup id="Eccl.3.18" class="v">18</sup>Ik zeide bij mijzelf: Wat de mensenkinderen betreft, God wil hen schiften en laten zien, dat zij eigenlijk dieren zijn. </span> 
  <span class="verse"><sup id="Eccl.3.19" class="v">19</sup>Want het lot der mensenkinderen is gelijk het lot der dieren, ja, eenzelfde lot treft hen: gelijk dezen sterven, zo sterven genen, en allen hebben enerlei adem, waarbij de mens niets voor heeft boven de dieren; want alles is ijdelheid, </span> 
  <span class="verse"><sup id="Eccl.3.20" class="v">20</sup>alles gaat naar één plaats, alles is geworden uit stof, en alles keert weder tot stof. </span> 
  <span class="verse"><sup id="Eccl.3.21" class="v">21</sup>Wie bemerkt, dat de adem der mensenkinderen opstijgt naar boven en dat de adem der dieren neerdaalt naar beneden in de aarde? </span> 
  <span class="verse"><sup id="Eccl.3.22" class="v">22</sup>Zo heb ik ingezien, dat er niets beters is dan dat de mens zich verheugt in zijn werken, want dat is zijn deel: wie zal hem ertoe brengen zich te verlustigen in wat na hem zijn zal?<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>4</h1><span class="verse"><sup id="Eccl.4.1" class="v">1</sup>Wederom aanschouwde ik alle onderdrukkingen die onder de zon geschieden, en zie: tranen der onderdrukten, en zij hadden geen trooster; maar aan de zijde hunner onderdrukkers was macht - en zij hadden geen trooster. </span><span class="verse"><sup id="Eccl.4.2" class="v">2</sup>Daarom prees ik de doden die reeds lang gestorven zijn, gelukkig boven de levenden die nog in leven zijn, </span><span class="verse"><sup id="Eccl.4.3" class="v">3</sup>en gelukkiger dan die allen (prees ik) degene, die er nog niet geweest is, die nog niet heeft aanschouwd het boze werk dat onder de zon geschiedt.</span></p> 
  <p class="p"><span class="indent"></span><span class="verse"><sup id="Eccl.4.4" class="v">4</sup>Ook zag ik, dat al het zwoegen, alsook alle bekwaamheid in het werk, louter naijver is van de een op de ander; ook dit is ijdelheid en najagen van wind. </span><span class="verse"><sup id="Eccl.4.5" class="v">5</sup>De dwaas slaat zijn armen over elkander en verteert zichzelf. </span><span class="verse"><sup id="Eccl.4.6" class="v">6</sup>Beter is een handvol rust dan beide vuisten vol zwoegen en najagen van wind.</span></p> 
  <h3 class="s">Het zwoegen van de alleenstaande is ijdelheid</h3> 
  <p class="p"><span class="indent"></span><span class="verse"><sup id="Eccl.4.7" class="v">7</sup>Wederom aanschouwde ik een ijdelheid onder de zon: </span><span class="verse"><sup id="Eccl.4.8" class="v">8</sup>daar is er een zonder metgezel, ook zoon of broeder heeft hij niet, en er is geen einde aan al zijn zwoegen; ook worden zijn ogen niet verzadigd van rijkdom; - voor wie tob ik mij dan af en ontzeg ik mij het goede? Ook dit is ijdelheid en een kwaad ding. </span><span class="verse"><sup id="Eccl.4.9" class="v">9</sup>Twee zijn beter dan één, omdat zij een goede beloning hebben bij hun zwoegen. </span><span class="verse"><sup id="Eccl.4.10" class="v">10</sup>Want, indien zij vallen, dan richt de een de ander weer op; maar wee de éne, die valt zonder dat een metgezel hem opricht! </span><span class="verse"><sup id="Eccl.4.11" class="v">11</sup>Ook indien er twee nederliggen, zullen zij warm worden, maar hoe zal één alleen warm worden? </span><span class="verse"><sup id="Eccl.4.12" class="v">12</sup>Kan iemand er één overweldigen, twee zullen tegenover hem kunnen standhouden; en een drievoudig snoer wordt niet spoedig verbroken.</span></p> 
  <h3 class="s">Volksgunst is ijdelheid</h3> 
  <p class="p"><span class="indent"></span><span class="verse"><sup id="Eccl.4.13" class="v">13</sup>Beter is een arme, maar wijze jongeling dan een oude, maar dwaze koning, die er niet van weten wil zich te laten waarschuwen. </span><span class="verse"><sup id="Eccl.4.14" class="v">14</sup>Want de eerste komt uit de <span class="highlight tooltipkeyword" data-keyword="659" title="">gevangenis</span> om koning te worden, hoewel hij onder het koningschap van de ander als een arme geboren was. </span><span class="verse"><sup id="Eccl.4.15" class="v">15</sup>Ik zag alle levenden onder de zon meelopen met de jongeling, de opvolger, die in de plaats van de ander zou treden, </span><span class="verse"><sup id="Eccl.4.16" class="v">16</sup>er was geen einde aan al het volk, aan allen, aan wier spits hij stond. Maar de lateren vonden in hem geen vreugde. Dus is ook dit ijdelheid en najagen van wind.</span></p> 
  <p class="p"><span class="indent"></span></p> 
  <h3 class="s">Dien God met eerbied</h3> 
  <span class="verse"><sup id="Eccl.4.17" class="v">17</sup>Behoed uw voet, als gij naar Gods huis gaat; immers, naderen om te horen is beter dan het <span class="highlight tooltipkeyword" data-keyword="575" title="">offeren</span> der dwazen, want die weten niet, dat zij kwaad doen.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>5</h1><span class="verse"><sup id="Eccl.5.1" class="v">1</sup>Wees niet overijld met uw mond, en uw <span class="highlight tooltipkeyword" data-keyword="631" title="">hart</span> haaste zich niet om een woord voor Gods aangezicht uit te spreken; want God is in de hemel en gij zijt op de aarde, laten daarom uw woorden weinige zijn. </span><span class="verse"><sup id="Eccl.5.2" class="v">2</sup>Want gelijk de <span class="highlight tooltipkeyword" data-keyword="1047,1048" title="">droom</span> komt door veel bezigheid, zo dwaas gepraat door veel woorden. </span><span class="verse"><sup id="Eccl.5.3" class="v">3</sup>Als gij God een gelofte gedaan hebt, talm er dan niet mee die in te lossen, want Hij heeft geen welgevallen aan de dwazen; wat gij beloofd hebt, moet gij inlossen. </span><span class="verse"><sup id="Eccl.5.4" class="v">4</sup>Het is beter, dat gij niet belooft dan dat gij belooft en niet inlost. </span><span class="verse"><sup id="Eccl.5.5" class="v">5</sup>Geef uw mond geen gelegenheid om u te doen <span class="highlight tooltipkeyword" data-keyword="1063,1062" title="">zondigen</span>, en zeg niet in tegenwoordigheid van de Godsgezant, dat het een vergissing was; waarom zou God vertoornd worden over uw woorden en het werk uwer handen verderven? </span><span class="verse"><sup id="Eccl.5.6" class="v">6</sup>Want er zijn dromen in menigte, zo zijn er ook talrijke ijdele woorden; vrees echter God.</span></p> 
  <h3 class="s">IJdelheid van de rijkdom</h3> 
  <p class="p"><span class="indent"></span><span class="verse"><sup id="Eccl.5.7" class="v">7</sup>Indien gij onderdrukking van de arme en schending van recht en <span class="highlight tooltipkeyword" data-keyword="1631,1629,1621" title="">gerechtigheid</span> opmerkt in het gewest, verbaas u daarover niet, want de ene hooggeplaatste loert op de ander en weer hogeren loeren op hen. </span><span class="verse"><sup id="Eccl.5.8" class="v">8</sup>Een voordeel voor het land bij dit alles is een koning die de akkerbouw begunstigt.</span></p> 
  <p class="p"><span class="indent"></span><span class="verse"><sup id="Eccl.5.9" class="v">9</sup>Wie <span class="highlight tooltipkeyword" data-keyword="443" title="">geld</span> liefheeft, wordt van <span class="highlight tooltipkeyword" data-keyword="443" title="">geld</span> niet verzadigd, noch wie rijkdom liefheeft, van inkomsten. Ook dit is ijdelheid. </span><span class="verse"><sup id="Eccl.5.10" class="v">10</sup>Bij het vermeerderen van het goed vermeerderen ook zij die het verteren; en wat is het gewin van de bezitter daarvan anders dan het toezien? </span><span class="verse"><sup id="Eccl.5.11" class="v">11</sup>Zoet is de slaap van hem die werkt, of hij weinig of veel eet; maar de verzadiging van de rijke laat hem in het geheel niet slapen. </span><span class="verse"><sup id="Eccl.5.12" class="v">12</sup>Er is een smartelijk kwaad, dat ik gezien heb onder de zon: rijkdom, door zijn bezitter bewaard tot zijn eigen onheil. </span><span class="verse"><sup id="Eccl.5.13" class="v">13</sup>Die rijkdom toch gaat door tegenspoed teniet; en heeft hij een zoon verwekt, dan heeft hij niets meer; </span><span class="verse"><sup id="Eccl.5.14" class="v">14</sup>zoals hij uit de schoot zijner moeder gekomen is, zo gaat hij weer heen, naakt zoals hij gekomen is, en hij verkrijgt niets door zijn zwoegen, dat hij aan deze zou kunnen nalaten. </span><span class="verse"><sup id="Eccl.5.15" class="v">15</sup>Zo is ook dit een smartelijk kwaad; geheel zoals hij gekomen is, zo gaat hij heen, en welk voordeel heeft hij ervan, dat hij zich voor wind heeft afgetobd? </span><span class="verse"><sup id="Eccl.5.16" class="v">16</sup>Zelfs nuttigt hij zijn spijze gedurende al zijn levensdagen in duisternis, en hij heeft veel verdriet, lijden en ergernis.</span></p> 
  <p class="p"><span class="indent"></span><span class="verse"><sup id="Eccl.5.17" class="v">17</sup>Zie, wat ik als goed heb opgemerkt, is dit: dat het voortreffelijk is te eten en te drinken en het goede te genieten bij al het zwoegen, waarmee iemand zich aftobt onder de zon gedurende de weinige dagen van zijn leven, die God hem schenkt, want dit is zijn deel. </span><span class="verse"><sup id="Eccl.5.18" class="v">18</sup>Ook ieder mens, aan wie God rijkdom en schatten geeft, en die Hij in staat stelt daarvan te eten en zijn deel te krijgen en zich bij zijn zwoegen te verheugen - dat is een gave Gods. </span><span class="verse"><sup id="Eccl.5.19" class="v">19</sup>Want hij denkt niet dikwijls aan de kortheid zijns levens, omdat God hem zich laat vermeien in de blijdschap zijns harten.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>6</h1><span class="verse"><sup id="Eccl.6.1" class="v">1</sup>Er is een kwaad dat ik waargenomen heb onder de zon, en dat zwaar drukt op de mens: </span><span class="verse"><sup id="Eccl.6.2" class="v">2</sup>een man, aan wie God rijkdom en schatten en vermogen geeft, zodat hem niets ontbreekt, dat hij begeert, maar God stelt hem niet in staat daarvan te genieten, doch een vreemde verteert het. Dit is ijdelheid en een bitter lijden. </span><span class="verse"><sup id="Eccl.6.3" class="v">3</sup>Indien iemand honderd kinderen verwekte en vele jaren leefde en even aanzienlijk was als hoogbejaard, maar hij niet verzadigd werd van het goede en ook geen <span class="highlight tooltipkeyword" data-keyword="1822" title="">begrafenis</span> had - ik zeg: een misgeboorte is er beter aan toe dan hij, </span><span class="verse"><sup id="Eccl.6.4" class="v">4</sup>want in ijdelheid komt ze en in duisternis gaat ze en met duisternis wordt de naam ervan bedekt; ook heeft ze de zon aanschouwd noch gekend. </span><span class="verse"><sup id="Eccl.6.5" class="v">5</sup>Deze heeft rust, maar hij niet. </span><span class="verse"><sup id="Eccl.6.6" class="v">6</sup>Al leefde hij ook tweemaal duizend jaar, maar genoot het goede niet - gaat niet alles naar één plaats? </span><span class="verse"><sup id="Eccl.6.7" class="v">7</sup>Al het zwoegen van de mens is voor zijn mond, en toch wordt de begeerte niet vervuld. </span><span class="verse"><sup id="Eccl.6.8" class="v">8</sup>Want wat heeft de wijze voor boven de dwaas, wat de arme, die zich onder de levenden weet te bewegen? </span><span class="verse"><sup id="Eccl.6.9" class="v">9</sup>Beter is het zien der ogen dan het jagen der begeerte. Ook dit is ijdelheid en najagen van wind.</span></p> 
  <p class="p"><span class="indent"></span><span class="verse"><sup id="Eccl.6.10" class="v">10</sup>Wat hij ook is, voorlang is zijn naam genoemd en het is bekend, dat hij mens is: hij kan niet rechten met Hem, die sterker is dan hij.</span></p> 
  <p class="p"><span class="indent"></span><span class="verse"><sup id="Eccl.6.11" class="v">11</sup>Laten er vele woorden zijn, zij vermeerderen slechts de ijdelheid. Welk voordeel heeft de mens daarvan? </span><span class="verse"><sup id="Eccl.6.12" class="v">12</sup>Want wie weet, wat goed voor de mens is in het leven gedurende de weinige dagen van zijn ijdel leven, die hij als een schaduw doorbrengt? Wie toch zal de mens te kennen geven wat er na hem onder de zon geschieden zal?</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De ware wijsheid</h3> 
  <p class="p"><h1>7</h1><span class="verse"><sup id="Eccl.7.1" class="v">1</sup>Een goede naam is beter dan goede olie en de dag des doods is beter dan de dag van iemands geboorte. </span><span class="verse"><sup id="Eccl.7.2" class="v">2</sup>Het is beter te gaan naar een huis van <span class="highlight tooltipkeyword" data-keyword="1119" title="">rouw</span> dan te gaan naar een huis van feestgelag; want dat is het einde van ieder mens en de levende neme het ter harte. </span><span class="verse"><sup id="Eccl.7.3" class="v">3</sup>Verdriet is beter dan lachen, want bij een treurig gelaat is het met het <span class="highlight tooltipkeyword" data-keyword="631" title="">hart</span> goed gesteld. </span><span class="verse"><sup id="Eccl.7.4" class="v">4</sup>Het <span class="highlight tooltipkeyword" data-keyword="631" title="">hart</span> der wijzen is in het huis van <span class="highlight tooltipkeyword" data-keyword="1119" title="">rouw</span>, maar het <span class="highlight tooltipkeyword" data-keyword="631" title="">hart</span> der dwazen in het huis van vreugde. </span><span class="verse"><sup id="Eccl.7.5" class="v">5</sup>Het is beter te horen naar de berisping der wijzen dan dat men hoort naar het lied der dwazen. </span><span class="verse"><sup id="Eccl.7.6" class="v">6</sup>Want als het geknetter van dorens onder een pot, zo is het lachen van de dwaas. Ook dit is ijdelheid. </span><span class="verse"><sup id="Eccl.7.7" class="v">7</sup>Voorzeker, afpersing maakt een wijze dwaas, en een steekpenning bederft het hart.</span></p> 
  <p class="p"><span class="indent"></span><span class="verse"><sup id="Eccl.7.8" class="v">8</sup>Het einde ener zaak is beter dan haar begin; beter een lankmoedige dan een hoogmoedige. </span><span class="verse"><sup id="Eccl.7.9" class="v">9</sup>Wees niet te spoedig geërgerd in uw geest, want ergernis huist in de boezem der dwazen. </span><span class="verse"><sup id="Eccl.7.10" class="v">10</sup>Zeg niet: Hoe komt het, dat de vroegere tijden beter waren dan deze? Want niet uit wijsheid zoudt gij aldus vragen. </span><span class="verse"><sup id="Eccl.7.11" class="v">11</sup>Wijsheid is even goed als een erfdeel en een voorrecht voor wie de zon aanschouwen. </span><span class="verse"><sup id="Eccl.7.12" class="v">12</sup>Want de wijsheid beschermt evenals het geld, maar het is een voordeel te weten: de wijsheid doet haar bezitters leven. </span><span class="verse"><sup id="Eccl.7.13" class="v">13</sup>Aanschouw het werk Gods, want wie kan recht maken wat Hij gebogen heeft? </span><span class="verse"><sup id="Eccl.7.14" class="v">14</sup>Wees goedsmoeds in tijd van voorspoed, maar denk op de kwade dag: ook deze heeft God gemaakt evenzeer als die; immers kan de mens van de toekomst niets ontdekken.</span></p> 
  <h3 class="s">Voorzichtigheid in het oordeel</h3> 
  <p class="p"><span class="indent"></span><span class="verse"><sup id="Eccl.7.15" class="v">15</sup>Allerlei heb ik gezien in mijn ijdele dagen: er is een rechtvaardige, die ondanks zijn <span class="highlight tooltipkeyword" data-keyword="1629,1621,1631" title="">gerechtigheid</span> te gronde gaat en er is een goddeloze, die ondanks zijn boosheid een lang leven heeft. </span><span class="verse"><sup id="Eccl.7.16" class="v">16</sup>Wees niet te zeer <span class="highlight tooltipkeyword" data-keyword="1629,1621,1630" title="">rechtvaardig</span> en gedraag u niet al te wijs; waarom zoudt gij uzelf tot verbijstering brengen? </span><span class="verse"><sup id="Eccl.7.17" class="v">17</sup>Wees niet te zeer goddeloos en wees geen dwaas; waarom zoudt gij sterven vóór uw tijd? </span><span class="verse"><sup id="Eccl.7.18" class="v">18</sup>Het is goed, dat gij aan het ene vasthoudt en ook van het andere uw hand niet aftrekt, want hij, die God vreest, ontkomt aan dit alles. </span><span class="verse"><sup id="Eccl.7.19" class="v">19</sup>De wijsheid geeft de wijze meer macht dan tien machthebbers in een stad bezitten. </span><span class="verse"><sup id="Eccl.7.20" class="v">20</sup>Want niemand op aarde is zo <span class="highlight tooltipkeyword" data-keyword="1629,1621,1630" title="">rechtvaardig</span>, dat hij goed doet zonder te zondigen. </span><span class="verse"><sup id="Eccl.7.21" class="v">21</sup>Ook moet gij niet letten op alle woorden die men spreekt, opdat gij niet hoort, dat uw knecht u vervloekt, </span><span class="verse"><sup id="Eccl.7.22" class="v">22</sup>want hoe menigmaal zijt gij u bewust, dat ook gij anderen hebt vervloekt.</span></p> 
  <h3 class="s">De bittere teleurstelling van Prediker</h3> 
  <p class="p"><span class="indent"></span><span class="verse"><sup id="Eccl.7.23" class="v">23</sup>Dit alles heb ik met het oog op wijsheid beproefd; ik zeide: ik wil wijsheid verwerven, maar zij bleef onbereikbaar voor mij. </span><span class="verse"><sup id="Eccl.7.24" class="v">24</sup>Onbereikbaar is wat bestaat, en onpeilbaar, wie kan het doorgronden? </span><span class="verse"><sup id="Eccl.7.25" class="v">25</sup>Ik wendde mij en mijn <span class="highlight tooltipkeyword" data-keyword="631" title="">hart</span> was er op uit om kennis te verkrijgen, onderzoek te doen en een wijze slotsom te zoeken en om goddeloosheid als dwaasheid en onverstand als verdwaasdheid te leren verstaan. </span><span class="verse"><sup id="Eccl.7.26" class="v">26</sup>En ik ontdekte iets, bitterder dan de dood: de vrouw, die een valstrik is en wier <span class="highlight tooltipkeyword" data-keyword="631" title="">hart</span> een net is, wier handen boeien zijn. Hij, die aan God welgevallig is, ontkomt haar; doch hij, die niet welgevallig is, wordt door haar gevangen.</span></p> 
  <p class="p"><span class="indent"></span><span class="verse"><sup id="Eccl.7.27" class="v">27</sup>Zie, dit heb ik opgemerkt, zegt de Prediker - het een bij het ander voegend, om een slotsom te vinden, </span><span class="verse"><sup id="Eccl.7.28" class="v">28</sup>die ik nog altijd zoek zonder ze gevonden te hebben -: onder duizend heb ik één mens ontdekt, maar een vrouw heb ik onder deze allen niet ontdekt. </span><span class="verse"><sup id="Eccl.7.29" class="v">29</sup>Alleen, zie toch: ik heb ontdekt, dat God de mensen recht gemaakt heeft, maar zij zoeken vele bedenkselen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Gehoorzaamheid geboden</h3> 
  <p class="p"><h1>8</h1><span class="verse"><sup id="Eccl.8.1" class="v">1</sup>Wie is als de wijze? En wie kent de verklaring der dingen? De wijsheid van een mens doet zijn aangezicht lichten, zodat de hardheid daarvan verandert. </span><span class="verse"><sup id="Eccl.8.2" class="v">2</sup>Neem het bevel des konings in acht, en wel ter wille van de bij God gezworen <span class="highlight tooltipkeyword" data-keyword="162,1700,1702" title="">eed</span>; </span><span class="verse"><sup id="Eccl.8.3" class="v">3</sup>ga niet overijld van hem weg, bemoei u niet met een kwade zaak, want hij doet al wat hem behaagt; </span><span class="verse"><sup id="Eccl.8.4" class="v">4</sup>want het woord eens konings is machtig, en wie zal tot hem zeggen: Wat doet gij?</span></p> 
  <p class="p"><span class="indent"></span><span class="verse"><sup id="Eccl.8.5" class="v">5</sup>Wie het gebod in acht neemt, zal geen kwaad ondervinden, en het <span class="highlight tooltipkeyword" data-keyword="631" title="">hart</span> des wijzen kent tijd en wijze. </span><span class="verse"><sup id="Eccl.8.6" class="v">6</sup>Want elk ding heeft zijn tijd en zijn wijze; immers <span class="highlight tooltipkeyword" data-keyword="1711,1710" title="">het kwaad</span> des mensen drukt zwaar op hem. </span><span class="verse"><sup id="Eccl.8.7" class="v">7</sup>Niemand toch weet wat er geschieden zal, want wie zal hem te kennen geven, hoe het gaan zal? </span><span class="verse"><sup id="Eccl.8.8" class="v">8</sup>Geen mens heeft macht over de wind om hem tegen te houden; en niemand heeft macht over de dag des doods en er is geen verlof tijdens de strijd; evenmin zal de goddeloosheid haar bedrijvers vrijlaten. </span><span class="verse"><sup id="Eccl.8.9" class="v">9</sup>Dit alles heb ik gezien en ik richtte mijn aandacht op alle daden, die onder de zon geschieden ten tijde dat de ene mens macht heeft over de ander tot diens onheil.</span></p> 
  <h3 class="s">De mens kan het Godsbestuur niet doorgronden</h3> 
  <p class="p"><span class="indent"></span><span class="verse"><sup id="Eccl.8.10" class="v">10</sup>Eveneens zag ik, hoe goddelozen <span class="highlight tooltipkeyword" data-keyword="1103" title="">begraven</span> werden en (de rust) ingingen, terwijl zij die recht gehandeld hadden, van de <span class="highlight tooltipkeyword" data-keyword="1038" title="">heilige</span> plaats moesten weggaan en in de stad vergeten werden. Ook dit is ijdelheid. </span><span class="verse"><sup id="Eccl.8.11" class="v">11</sup>Omdat het vonnis over de boze daad niet aanstonds voltrokken wordt, daarom is het <span class="highlight tooltipkeyword" data-keyword="631" title="">hart</span> der mensenkinderen in hen begerig om kwaad te doen, </span><span class="verse"><sup id="Eccl.8.12" class="v">12</sup>daar een zondaar honderdmaal kwaad doet en toch lang leeft. Nochtans weet ik, dat het de godvrezenden wel zal gaan, omdat zij voor Hem vrezen; </span><span class="verse"><sup id="Eccl.8.13" class="v">13</sup>de goddeloze daarentegen zal het niet welgaan en hij zal zijn levensduur niet verlengen als de schaduw, omdat hij voor God niet vreest.</span></p> 
  <p class="p"><span class="indent"></span><span class="verse"><sup id="Eccl.8.14" class="v">14</sup>Er is een ijdel ding, dat op aarde geschiedt: er zijn rechtvaardigen, wie het gaat naar de verdienste der goddelozen en er zijn goddelozen, wie het gaat naar de verdienste der rechtvaardigen; ik zeide, dat ook dit ijdelheid is. </span><span class="verse"><sup id="Eccl.8.15" class="v">15</sup>Daarom prees ik de vreugde, omdat er niets beters is voor de mens onder de zon dan te eten en te drinken en zich te verheugen; en dat begeleide hem bij al zijn zwoegen gedurende de levensdagen die God hem geeft onder de zon.</span></p> 
  <p class="p"><span class="indent"></span><span class="verse"><sup id="Eccl.8.16" class="v">16</sup>Toen ik mijn <span class="highlight tooltipkeyword" data-keyword="631" title="">hart</span> erop zette om wijsheid te leren kennen en om de bezigheid te aanschouwen, die op aarde geschiedt terwijl men noch bij dag noch bij nacht met zijn ogen de slaap te zien krijgt - </span><span class="verse"><sup id="Eccl.8.17" class="v">17</sup>zo zag ik, dat de mens niets kan ontdekken van het werk Gods, dat onder de zon geschiedt; want hoezeer de mens zich ook aftobt met zoeken, hij kan het niet ontdekken, en wanneer soms een wijze mocht zeggen, dat hij het weet, hij kan het niet ontdekken.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Allen treft eenzelfde lot</h3> 
  <p class="p"><h1>9</h1><span class="verse"><sup id="Eccl.9.1" class="v">1</sup>Voorzeker, dit alles nam ik ter harte en dit alles onderzocht ik: dat de rechtvaardigen en de wijzen met hun werken in Gods hand zijn, zowel <span class="highlight tooltipkeyword" data-keyword="1054,1056" title="">liefde</span> als haat; de mens weet niets van wat voor hem ligt. </span><span class="verse"><sup id="Eccl.9.2" class="v">2</sup>Alles is gelijk voor allen, eenzelfde lot treft de rechtvaardige en de goddeloze, de goede en de reine, alsook de onreine; hem die offert, en hem die niet offert; het gaat de goede evenals de zondaar, hem die zweert, als hem die de <span class="highlight tooltipkeyword" data-keyword="162,1700,1702" title="">eed</span> schuwt. </span><span class="verse"><sup id="Eccl.9.3" class="v">3</sup>Dit is het ergste, dat onder de zon geschiedt: dat allen eenzelfde lot treft; daarom is het <span class="highlight tooltipkeyword" data-keyword="631" title="">hart</span> der mensenkinderen vol boosheid en is er verdwaasdheid in hun <span class="highlight tooltipkeyword" data-keyword="631" title="">hart</span> hun leven lang; en daarna gaat het naar de doden. </span><span class="verse"><sup id="Eccl.9.4" class="v">4</sup>Want voor al wie tot de levenden behoort, is er hoop, immers een levende hond is beter dan een dode leeuw. </span><span class="verse"><sup id="Eccl.9.5" class="v">5</sup>De levenden weten tenminste, dat zij sterven moeten, maar de doden weten niets; zij hebben geen loon meer te wachten, zelfs hun nagedachtenis is vergeten. </span><span class="verse"><sup id="Eccl.9.6" class="v">6</sup>Zowel hun <span class="highlight tooltipkeyword" data-keyword="1054,1056" title="">liefde</span> als hun haat en hun naijver zijn reeds lang vergaan; en zij hebben nimmer deel aan iets, dat onder de zon geschiedt.</span></p> 
  <p class="p"><span class="indent"></span><span class="verse"><sup id="Eccl.9.7" class="v">7</sup>Welaan dan, eet uw brood met vreugde en drink uw <span class="highlight tooltipkeyword" data-keyword="1101" title="">wijn</span> met een vrolijk <span class="highlight tooltipkeyword" data-keyword="631" title="">hart</span>, want als gij dit doet, dan heeft God dit reeds lang zo gewild. </span><span class="verse"><sup id="Eccl.9.8" class="v">8</sup>Laten uw klederen te allen tijde wit zijn en olie ontbreke niet op uw hoofd. </span><span class="verse"><sup id="Eccl.9.9" class="v">9</sup>Geniet het leven met de vrouw die gij liefhebt, al de dagen des ijdelen levens, die Hij u geeft onder de zon, al uw ijdele dagen, want dat is uw deel onder de levenden en bij het zwoegen, waarmee gij u aftobt onder de zon. </span><span class="verse"><sup id="Eccl.9.10" class="v">10</sup>Al wat uw hand vindt om naar uw vermogen te doen, doe dat, want er is geen werk of overleg of kennis of wijsheid in het dodenrijk, waarheen gij gaat. </span><span class="verse"><sup id="Eccl.9.11" class="v">11</sup>Wederom zag ik onder de zon, dat niet de snelsten de wedloop winnen, noch de sterksten de strijd, noch ook de wijzen het brood, noch ook de schranderen de rijkdom, noch ook de verstandigen de <span class="highlight tooltipkeyword" data-keyword="719,1645" title="">gunst</span>, want tijd en toeval treffen hen allen. </span><span class="verse"><sup id="Eccl.9.12" class="v">12</sup>Want ook de mens kent zijn tijd niet, evenmin als de vissen, die in het verraderlijke net gevangen worden, evenmin als de vogels, die in het klapnet gevangen worden. Evenals zij worden de mensenkinderen verstrikt ten tijde des kwaads, als dit hen plotseling overvalt.</span></p> 
  <p class="p"><span class="indent"></span></p> 
  <h3 class="s">Wijsheid niet in tel</h3> 
  <span class="verse"><sup id="Eccl.9.13" class="v">13</sup>Ook dit zag ik als wijsheid onder de zon en het maakte grote indruk op mij: </span> 
  <span class="verse"><sup id="Eccl.9.14" class="v">14</sup>er was een kleine stad met weinig inwoners, en een groot koning trok tegen haar op en <span class="highlight tooltipkeyword" data-keyword="10" title="">omsingelde</span> haar en richtte hoge belegeringstorens tegen haar op; </span> 
  <span class="verse"><sup id="Eccl.9.15" class="v">15</sup>en in die stad bevond zich een arme, wijze man, die haar had kunnen redden door zijn wijsheid; doch geen mens dacht aan die arme man. </span> 
  <span class="verse"><sup id="Eccl.9.16" class="v">16</sup>Toen zeide ik: Wijsheid is beter dan kracht, maar de wijsheid van de arme wordt veracht en naar zijn woorden luistert men niet. </span> 
  <span class="verse"><sup id="Eccl.9.17" class="v">17</sup>Woorden van wijzen, in rust aangehoord, zijn beter dan het geschreeuw van een heerser onder dwazen. </span> 
  <span class="verse"><sup id="Eccl.9.18" class="v">18</sup>Wijsheid is beter dan oorlogstuig, maar één zondaar bederft veel goeds.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>10</h1><span class="verse"><sup id="Eccl.10.1" class="v">1</sup>Dode vliegen doen de <span class="highlight tooltipkeyword" data-keyword="648" title="">zalf</span> van de <span class="highlight tooltipkeyword" data-keyword="655" title="">zalfbereider</span> stinkend gisten; een weinig onverstand heeft meer invloed dan wijsheid en eer. </span><span class="verse"><sup id="Eccl.10.2" class="v">2</sup>De geest van de wijze richt zich naar rechts, maar de geest van de dwaas naar links. </span><span class="verse"><sup id="Eccl.10.3" class="v">3</sup>Waar de dwaas ook gaat, zijn verstand ontbreekt; hij zegt tot ieder, dat hij een dwaas is.</span></p> 
  <h3 class="s">Dwaasheid brengt onheil</h3> 
  <p class="p"><span class="indent"></span><span class="verse"><sup id="Eccl.10.4" class="v">4</sup>Indien de toorn van een heerser zich tegen u verheft, verlaat dan uw plaats niet, want gelatenheid voorkomt grote misslagen. </span><span class="verse"><sup id="Eccl.10.5" class="v">5</sup>Er is een kwaad, dat ik zag onder de zon als een dwaling, die bij een machthebber haar oorsprong vond: </span><span class="verse"><sup id="Eccl.10.6" class="v">6</sup>de dwaas werd op de hoogste posten gesteld, aanzienlijken en rijken zaten in vernedering; </span><span class="verse"><sup id="Eccl.10.7" class="v">7</sup>slaven zag ik te paard en vorsten te voet gaan als slaven. </span><span class="verse"><sup id="Eccl.10.8" class="v">8</sup>Wie een kuil graaft, zal er in vallen; en wie een muur doorbreekt, zal door een slang gebeten worden. </span><span class="verse"><sup id="Eccl.10.9" class="v">9</sup>Wie stenen losbreekt, wordt erdoor gewond; wie hout klooft, loopt daardoor gevaar. </span><span class="verse"><sup id="Eccl.10.10" class="v">10</sup>Als het ijzer stomp is geworden en men heeft de snede niet gewet, dan moet men zijn krachten meer inspannen, maar het voornaamste om te slagen is wijsheid. </span><span class="verse"><sup id="Eccl.10.11" class="v">11</sup>Indien een slang bijt vóór de bezwering, dan baat de bezweerder niet.</span></p> 
  <p class="p"><span class="indent"></span><span class="verse"><sup id="Eccl.10.12" class="v">12</sup>Woorden uit de mond van een wijze zijn innemend, maar de lippen van een dwaas verslinden hemzelf. </span><span class="verse"><sup id="Eccl.10.13" class="v">13</sup>Het begin der woorden uit zijn mond is onverstand, en het einde van zijn spreken is verderfelijke domheid. </span><span class="verse"><sup id="Eccl.10.14" class="v">14</sup>De dwaas is het, die vele woorden gebruikt - de mens weet niet, wat er geschiedt, en wie zal hem te kennen geven wat er na hem geschieden zal? </span><span class="verse"><sup id="Eccl.10.15" class="v">15</sup>Het zwoegen van de dwaas mat hem af, omdat hij de <span class="highlight tooltipkeyword" data-keyword="1118" title="">weg</span> naar de stad niet weet.</span></p> 
  <p class="p"><span class="indent"></span></p> 
  <h3 class="s">Tweeërlei koning</h3> 
  <span class="verse"><sup id="Eccl.10.16" class="v">16</sup>Wee u, o land, welks koning een kind is, welks vorsten reeds des morgens maaltijd houden. </span> 
  <span class="verse"><sup id="Eccl.10.17" class="v">17</sup>Heil u, o land, welks koning een edele is, welks vorsten maaltijd houden te rechter tijd, als mannen en niet als dronkaards. </span> 
  <span class="verse"><sup id="Eccl.10.18" class="v">18</sup>Door luiheid valt het gebinte ineen en door slapheid der handen wordt het <span class="highlight tooltipkeyword" data-keyword="1173,1087" title="">huis</span> lek. </span> 
  <span class="verse"><sup id="Eccl.10.19" class="v">19</sup>Voor genoegen richt men een maaltijd aan, en <span class="highlight tooltipkeyword" data-keyword="1101" title="">wijn</span> maakt het leven vrolijk en het <span class="highlight tooltipkeyword" data-keyword="443" title="">geld</span> verantwoordt alles. </span> 
  <span class="verse"><sup id="Eccl.10.20" class="v">20</sup>Vervloek zelfs in uw gedachten de koning niet, en vervloek in uw slaapkamer de rijke niet, want de vogelen des hemels zouden het geluid overbrengen en het gevogelte zou te kennen geven wat gij gezegd hebt.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Doe uw werk ondanks alles</h3> 
  <p class="p"><h1>11</h1><span class="verse"><sup id="Eccl.11.1" class="v">1</sup>Werp uw brood uit op het water, want gij zult het vinden na vele dagen. </span><span class="verse"><sup id="Eccl.11.2" class="v">2</sup>Verdeel het in zevenen, ja, in achten, want gij weet niet, welk kwaad er op aarde zijn zal. </span><span class="verse"><sup id="Eccl.11.3" class="v">3</sup>Als de wolken met regen gevuld zijn, gieten zij die uit over de aarde; en als een boom valt, zuidwaarts of noordwaarts, ter plaatse waar de boom valt, daar blijft hij liggen. </span><span class="verse"><sup id="Eccl.11.4" class="v">4</sup>Wie steeds op de wind let, zal niet <span class="highlight tooltipkeyword" data-keyword="67,1121" title="">zaaien</span>; en wie steeds naar de wolken ziet, zal niet maaien. </span><span class="verse"><sup id="Eccl.11.5" class="v">5</sup>Zoals gij de weg van de wind evenmin kent als het gebeente in de schoot van een zwangere vrouw, zomin kent gij het werk van God, die alles maakt. </span><span class="verse"><sup id="Eccl.11.6" class="v">6</sup><span class="highlight tooltipkeyword" data-keyword="67" title="">Zaai</span> uw <span class="highlight tooltipkeyword" data-keyword="67" title="">zaad</span> in de morgen en laat uw hand tegen de avond niet rusten, want gij weet niet, of het ene gelukken zal of het andere, dan wel of beide tezamen goed zullen zijn.</span></p> 
  <p class="p"><span class="indent"></span></p> 
  <h3 class="s">Gedenk uw Schepper in uw jeugd</h3> 
  <span class="verse"><sup id="Eccl.11.7" class="v">7</sup>Het licht is zoet en het is aangenaam voor de ogen de zon te zien. </span> 
  <span class="verse"><sup id="Eccl.11.8" class="v">8</sup>Daarom, indien de mens vele jaren leeft, zo verheuge hij zich in die alle, maar hij bedenke, dat de dagen der duisternis vele zullen zijn: al wat komt, is ijdelheid. </span> 
  <span class="verse"><sup id="Eccl.11.9" class="v">9</sup>Verheug u, o jongeling, in uw jeugd, en uw <span class="highlight tooltipkeyword" data-keyword="631" title="">hart</span> zij vrolijk in uw jongelingsjaren; ja, volg de lust van uw <span class="highlight tooltipkeyword" data-keyword="631" title="">hart</span> en wat uw ogen aanschouwen, maar weet, dat God u om al deze dingen in het gericht zal doen komen. </span> 
  <span class="verse"><sup id="Eccl.11.10" class="v">10</sup>Weer dus het verdriet uit uw <span class="highlight tooltipkeyword" data-keyword="631" title="">hart</span> en houd de kwalen weg van uw lichaam, want jeugd en jonkheid zijn ijdelheid.<p></p></span> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>12</h1><span class="verse"><sup id="Eccl.12.1" class="v">1</sup>Gedenk dan uw Schepper in uw jongelingsjaren, voordat de kwade dagen komen en de jaren naderen, waarvan gij zegt: Ik heb daarin geen behagen; </span><span class="verse"><sup id="Eccl.12.2" class="v">2</sup>voordat de zon verduisterd wordt evenals het licht en de maan en de sterren en de wolken na de regen wederkeren; </span><span class="verse"><sup id="Eccl.12.3" class="v">3</sup>op de dag, dat de wachters van het huis beven en de sterke mannen zich krommen, en de <span class="highlight tooltipkeyword" data-keyword="987" title="">maalsters</span> ophouden, omdat haar aantal gering geworden is, en zij, die uit de vensters zien, hun glans verliezen, </span><span class="verse"><sup id="Eccl.12.4" class="v">4</sup>en de deuren naar de straat gesloten worden; als het geluid van de <span class="highlight tooltipkeyword" data-keyword="987,1832,986,1099" title="">molen</span> verzwakt, en de stem hoog wordt als die van een vogel en alle tonen gedempt worden; </span><span class="verse"><sup id="Eccl.12.5" class="v">5</sup>op de dag, dat men ook vreest voor de hoogte, en er verschrikkingen op de <span class="highlight tooltipkeyword" data-keyword="1118" title="">weg</span> zijn, de amandelboom bloeit, de sprinkhaan zich voortsleept en de kapperbes niet meer helpt - want de mens gaat naar zijn eeuwig huis en de rouwklagers gaan rond op de straat -; </span><span class="verse"><sup id="Eccl.12.6" class="v">6</sup>voordat het zilveren koord losgemaakt en de gouden <span class="highlight tooltipkeyword" data-keyword="1098,1839" title="">lamp</span> verbroken wordt; voordat de kruik bij de bron verbrijzeld en het scheprad in de <span class="highlight tooltipkeyword" data-keyword="1154,1112" title="">put</span> verbroken wordt, </span><span class="verse"><sup id="Eccl.12.7" class="v">7</sup>en het stof wederkeert tot de aarde, zoals het geweest is, en de geest wederkeert tot God, die hem geschonken heeft.</span></p> 
  <h3 class="s">Slotwoord</h3> 
  <p class="p"><span class="indent"></span><span class="verse"><sup id="Eccl.12.8" class="v">8</sup>IJdelheid der ijdelheden, zegt de Prediker, alles is ijdelheid!</span></p> 
  <p class="p"><span class="indent"></span><span class="verse"><sup id="Eccl.12.9" class="v">9</sup>En behalve dat Prediker wijs geweest is, heeft hij het volk in kennis onderwezen; en hij overwoog en onderzocht, hij stelde vele spreuken op. </span><span class="verse"><sup id="Eccl.12.10" class="v">10</sup>Prediker zocht welgevallige woorden te vinden, een oprecht geschrift, betrouwbare woorden. </span><span class="verse"><sup id="Eccl.12.11" class="v">11</sup>De woorden der wijzen zijn als prikkelen; als ingeslagen nagelen zijn de verzamelingen daarvan; gegeven zijn zij door één herder.</span></p> 
  <p class="p"><span class="indent"></span><span class="verse"><sup id="Eccl.12.12" class="v">12</sup>En overigens, mijn zoon, wees gewaarschuwd; er is geen einde aan het maken van veel boeken en veel doorvorsen is afmatting voor het lichaam. </span><span class="verse"><sup id="Eccl.12.13" class="v">13</sup>Van al het gehoorde is het slotwoord: Vrees God en onderhoud zijn geboden, want dit geldt voor alle mensen. </span><span class="verse"><sup id="Eccl.12.14" class="v">14</sup>Want God zal elke daad doen komen in het gericht over al het verborgene, hetzij goed, hetzij kwaad.</span></p> 
  <br> 
   
 </div> 
</div>