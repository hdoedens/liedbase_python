<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Hag.1.1" class="v">1</sup>Haggai was een <span class="highlight tooltipkeyword" data-keyword="1030,1035,1032,1033" title="">profeet</span>. De Heer sprak tegen hem in het tweede jaar dat Darius koning van Perzië was. Dat gebeurde op de eerste dag van de zesde maand.</span></p> 
  <p class="p"><span class="indent"></span>De Heer gaf Haggai een boodschap voor Zerubbabel, de zoon van Sealtiël, en voor <span class="highlight tooltipkeyword" data-keyword="1724" title="">Jozua</span>, de zoon van Josadak. Zerubbabel bestuurde de provincie Juda. <span class="highlight tooltipkeyword" data-keyword="1724" title="">Jozua</span> was <span class="highlight tooltipkeyword" data-keyword="589,1940" title="">hogepriester</span>.</p> 
  <h2 class="ms">Er moet een nieuwe tempel komen</h2> 
  <h3 class="s">Haggai spreekt namens de Heer</h3> 
  <p class="p"><span class="indent"></span>Haggai moest het volgende zeggen:<span class="verse"><sup id="Hag.1.2" class="v">2</sup>'De machtige Heer zegt: 'Volgens de mensen hier in Juda is het nog te vroeg om een nieuwe tempel te bouwen. </span><span class="verse"><sup id="Hag.1.3" class="v">3</sup>Maar tegen die mensen zeg ik, de Heer: </span><span class="verse"><sup id="Hag.1.4" class="v">4</sup>Mijn tempel is verwoest. Er is bijna niets meer van over. Maar jullie hebben wel mooie <span class="highlight tooltipkeyword" data-keyword="1173,1087" title="">huizen</span> gebouwd voor jezelf! Was het daar dan niet te vroeg voor?'</span></p> 
  <h3 class="s">De Heer zegt dat het volk moet nadenken</h3> 
  <p class="p"><span class="indent"></span><span class="verse"><sup id="Hag.1.5" class="v">5</sup>De machtige Heer zegt: 'Denk toch eens na! Waar zijn jullie eigenlijk mee bezig? </span><span class="verse"><sup id="Hag.1.6" class="v">6</sup>Jullie hebben veel <span class="highlight tooltipkeyword" data-keyword="67" title="">gezaaid</span>, maar de oogst is klein. Jullie eten wel, maar jullie hebben niet genoeg. Jullie drinken wel <span class="highlight tooltipkeyword" data-keyword="1101" title="">wijn</span>, maar jullie hebben nog steeds dorst. Jullie trekken wel <span class="highlight tooltipkeyword" data-keyword="1633,1108" title="">kleren</span> aan, maar jullie krijgen het niet warm. Jullie krijgen wel <span class="highlight tooltipkeyword" data-keyword="443" title="">geld</span> voor je werk, maar het is niet genoeg om van te leven.</span></p> 
  <p class="p"><span class="indent"></span><span class="verse"><sup id="Hag.1.7" class="v">7</sup>Denk toch eens na! Waar zijn jullie eigenlijk mee bezig? </span><span class="verse"><sup id="Hag.1.8" class="v">8</sup>Ga de bergen in, haal hout uit het bos en bouw mijn tempel weer op. Dat zal me plezier doen. Want dan kan ik daar weer worden vereerd.</span></p> 
  <p class="p"><span class="indent"></span><span class="verse"><sup id="Hag.1.9" class="v">9</sup>Jullie dachten dat jullie veel graan zouden oogsten. Maar jullie hebben maar weinig binnengehaald. En dat beetje graan heb ik ook nog vernietigd. Weten jullie waarom ik dat gedaan heb? Omdat er van mijn <span class="highlight tooltipkeyword" data-keyword="1087,1173" title="">huis</span> niets meer over is, en jullie alleen maar bezig zijn met je eigen dingen.</span></p> 
  <p class="p"><span class="indent"></span><span class="verse"><sup id="Hag.1.10" class="v">10</sup>Daarom komt er geen regen, daarom wil er niets groeien op het land. </span><span class="verse"><sup id="Hag.1.11" class="v">11</sup>Ik zorg ervoor dat het steeds maar droog blijft. Het land en de bergen drogen uit. Er is niet genoeg te eten, er is geen graan, geen <span class="highlight tooltipkeyword" data-keyword="1101" title="">wijn</span> en geen <span class="highlight tooltipkeyword" data-keyword="1111" title="">olijfolie</span>. Het werk op het land levert niets op. Alle mensen en dieren hebben het moeilijk.'</span></p> 
  <p class="p"><span class="indent"></span>Dat zegt de machtige Heer.'<span class="verse"><sup id="Hag.1.12" class="v">12</sup>Bestuurder Zerubbabel, <span class="highlight tooltipkeyword" data-keyword="589,1940" title="">hogepriester</span> <span class="highlight tooltipkeyword" data-keyword="1724" title="">Jozua</span> en de andere mensen in het land luisterden naar de <span class="highlight tooltipkeyword" data-keyword="1030,1035,1032,1033" title="">profeet</span> Haggai. Ze luisterden naar de dingen die hij tegen hen zei namens de Heer, hun God.</span></p> 
  <p class="p"><span class="indent"></span>Ze schrokken ervan en ze werden bang voor de Heer.<span class="verse"><sup id="Hag.1.13" class="v">13</sup>Maar Haggai zei dat de Heer hen niet in de steek zou laten. Ook dat zei hij namens de Heer.</span></p> 
  <p class="p"><span class="indent"></span><span class="verse"><sup id="Hag.1.14" class="v">14</sup>Toen begonnen Zerubbabel, <span class="highlight tooltipkeyword" data-keyword="1724" title="">Jozua</span> en de andere mensen in het land weer te bouwen aan de tempel van God, de machtige Heer. Dat kwam door alles wat Haggai namens de Heer gezegd had. </span><span class="verse"><sup id="Hag.1.15" class="v">15</sup>Ze begonnen met het werk op de 24ste dag van de zesde maand, in het tweede jaar dat Darius koning was.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De Heer zegt dat het volk moet volhouden</h3> 
  <p class="p"><h1>2</h1><span class="verse"><sup id="Hag.2.1" class="v">1</sup>In datzelfde jaar gaf de Heer opnieuw een opdracht aan de <span class="highlight tooltipkeyword" data-keyword="1030,1035,1032,1033" title="">profeet</span> Haggai, op de 21ste dag van de zevende maand.</span></p> 
  <p class="p"><span class="indent"></span><span class="verse"><sup id="Hag.2.2" class="v">2</sup>Hij moest zeggen tegen bestuurder Zerubbabel en <span class="highlight tooltipkeyword" data-keyword="589,1940" title="">hogepriester</span> <span class="highlight tooltipkeyword" data-keyword="1724" title="">Jozua</span>, en tegen de andere mensen: </span><span class="verse"><sup id="Hag.2.3" class="v">3</sup>'De machtige Heer zegt: 'Wie van jullie heeft nog gezien hoe mooi deze tempel vroeger was? Nu ziet hij er wel anders uit! Jullie denken zeker dat hij nooit meer zo mooi kan worden als vroeger?</span></p> 
  <p class="p"><span class="indent"></span><span class="verse"><sup id="Hag.2.4" class="v">4</sup>Maar jullie moeten volhouden. Houd vol, Zerubbabel! Houd vol, <span class="highlight tooltipkeyword" data-keyword="1724" title="">Jozua</span>! Iedereen moet volhouden! Ga door met het werk, want ik, de machtige Heer, zal jullie helpen. </span><span class="verse"><sup id="Hag.2.5" class="v">5</sup>Dat heb ik beloofd toen jullie voorouders weggingen uit Egypte. Wees niet bang, want ik zal altijd bij jullie zijn.</span></p> 
  <p class="p"><span class="indent"></span><span class="verse"><sup id="Hag.2.6" class="v">6</sup>Over korte tijd, ja, al heel snel, zal ik de hele wereld laten beven. Ik zal de hemel, de aarde, de zee en het land laten beven! </span><span class="verse"><sup id="Hag.2.7" class="v">7</sup>Alle volken zullen schrikken. Ze zullen hierheen komen met al hun schatten. Dan zal ik mijn tempel vullen met hun rijkdom. </span><span class="verse"><sup id="Hag.2.8" class="v">8</sup>Al hun zilver en goud is dan voor mij.</span></p> 
  <p class="p"><span class="indent"></span><span class="verse"><sup id="Hag.2.9" class="v">9</sup>Deze tempel zal heel mooi worden, nog mooier dan vroeger. En ik zal zorgen dat jullie hier in vrede kunnen leven.' Dat zegt de machtige Heer.'</span></p> 
  <h3 class="s">De Heer wil de offers van het volk niet</h3> 
  <p class="p"><span class="indent"></span><span class="verse"><sup id="Hag.2.10" class="v">10</sup>In het tweede jaar dat Darius koning was, op de 24ste dag van de negende maand, gaf de Heer opnieuw een opdracht aan de <span class="highlight tooltipkeyword" data-keyword="1030,1035,1032,1033" title="">profeet</span> Haggai.</span></p> 
  <p class="p"><span class="indent"></span><span class="verse"><sup id="Hag.2.11" class="v">11</sup>Haggai moest een vraag stellen aan de <span class="highlight tooltipkeyword" data-keyword="989" title="">priesters</span>. Hij zei: </span><span class="verse"><sup id="Hag.2.12" class="v">12</sup>'Soms blijft er vlees over van een <span class="highlight tooltipkeyword" data-keyword="575" title="">offer</span>. Gewone mensen mogen daar niet van eten, want het is <span class="highlight tooltipkeyword" data-keyword="1038" title="">heilig</span>. Stel dat iemand in de zak van zijn jas zulk vlees bij zich heeft. En dat hij met die jas brood of gekookt eten aanraakt, of <span class="highlight tooltipkeyword" data-keyword="1101" title="">wijn</span> of olie of zoiets. Worden die dingen dan ook <span class="highlight tooltipkeyword" data-keyword="1038" title="">heilig</span>?' 'Nee,' zeiden de <span class="highlight tooltipkeyword" data-keyword="989" title="">priesters</span>.</span></p> 
  <p class="p"><span class="indent"></span><span class="verse"><sup id="Hag.2.13" class="v">13</sup>Toen vroeg Haggai: 'Soms raakt iemand een dood mens aan, en dan wordt hij <span class="highlight tooltipkeyword" data-keyword="1691,1690,1694,1699,1698" title="">onrein</span>. Als hij dan brood of <span class="highlight tooltipkeyword" data-keyword="1101" title="">wijn</span> of zoiets aanraakt, worden die dingen dan ook <span class="highlight tooltipkeyword" data-keyword="1691,1690,1694,1699,1698" title="">onrein</span>?' 'Ja,' antwoordden de <span class="highlight tooltipkeyword" data-keyword="989" title="">priesters</span>. 'Dan worden die dingen <span class="highlight tooltipkeyword" data-keyword="1691,1690,1694,1699,1698" title="">onrein</span>.'</span></p> 
  <p class="p"><span class="indent"></span><span class="verse"><sup id="Hag.2.14" class="v">14</sup>Toen zei Haggai: 'Het hele volk hier is <span class="highlight tooltipkeyword" data-keyword="1691,1690,1694,1699,1698" title="">onrein</span>. Ze doen niet wat de Heer wil. Daarom is alles wat ze oogsten <span class="highlight tooltipkeyword" data-keyword="1691,1690,1694,1699,1698" title="">onrein</span>, en ook alles wat ze <span class="highlight tooltipkeyword" data-keyword="575" title="">offeren</span>. De Heer wil hun offers niet.'</span></p> 
  <h3 class="s">De Heer doet een <span class="highlight tooltipkeyword" data-keyword="1702" title="">belofte</span> aan het volk</h3> 
  <p class="p"><span class="indent"></span><span class="verse"><sup id="Hag.2.15" class="v">15-18</sup>'Maar let op!' zei Haggai. 'Vanaf vandaag zal alles anders worden. De Heer zegt: 'Jullie wilden niet bouwen aan mijn tempel. Daarom ging het slecht met jullie.</span></p> 
  <p class="p"><span class="indent"></span>Toen jullie graan uit de schuren wilden halen, lag er veel minder dan jullie dachten. En toen jullie <span class="highlight tooltipkeyword" data-keyword="1101" title="">wijn</span> uit de <span class="highlight tooltipkeyword" data-keyword="1096" title="">vaten</span> wilden halen, waren die nog niet eens halfvol. Ik zorgde ervoor dat jullie koren <span class="highlight tooltipkeyword" data-keyword="148" title="">ziek</span> werd. Ik liet het hagelen op jullie akkers. Maar toch deden jullie niet wat ik wilde.</p> 
  <p class="p"><span class="indent"></span>Maar nu zijn jullie eindelijk begonnen met het werk aan mijn tempel! Vandaag, op de 24ste dag van de negende maand. Let op! Vanaf vandaag zal alles beter gaan, dat zullen jullie zien.<span class="verse"><sup id="Hag.2.19" class="v">19</sup>Jullie hebben nog niet gezaaid. En er zijn nog geen <span class="highlight tooltipkeyword" data-keyword="1111" title="">olijven</span>, geen <span class="highlight tooltipkeyword" data-keyword="1110" title="">druiven</span> en geen andere vruchten. Maar vanaf vandaag zal ik zorgen dat alles weer goed gaat.''</span></p> 
  <h3 class="s">Een <span class="highlight tooltipkeyword" data-keyword="1702" title="">belofte</span> aan Zerubbabel</h3> 
  <p class="p"><span class="indent"></span><span class="verse"><sup id="Hag.2.20" class="v">20-21</sup>Op diezelfde dag gaf de Heer nog een opdracht aan Haggai. Hij moest naar Zerubbabel toe gaan, de bestuurder van Juda. En hij moest tegen hem zeggen:</span></p> 
  <p class="p"><span class="indent"></span>'De machtige Heer zegt: 'Ik zal de hemel en de aarde laten beven.<span class="verse"><sup id="Hag.2.22" class="v">22</sup>Alle koningen zullen verdwijnen, alle volken raken hun macht kwijt. Hun legers worden vernietigd. Paarden en wagens vallen om, <span class="highlight tooltipkeyword" data-keyword="29" title="">soldaten</span> zullen elkaar doden.</span></p> 
  <p class="p"><span class="indent"></span><span class="verse"><sup id="Hag.2.23" class="v">23</sup>Maar jij, Zerubbabel, zoon van Sealtiël, jij bent mijn dienaar. Ik heb jou uitgekozen om koning te zijn. Jij zult namens mij regeren.' Dat zegt de machtige Heer.'</span></p> 
  <br> 
   
 </div> 
</div>