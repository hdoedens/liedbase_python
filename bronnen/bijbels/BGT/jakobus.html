<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Jakobus groet alle christenen</h3> 
  <p class="p"><h1>1</h1><span class="verse"><sup id="Jas.1.1" class="v">1</sup>Dit is een brief van Jakobus, een dienaar van God en van de Heer <span class="highlight tooltipkeyword" data-keyword="1672" title="">Jezus</span> Christus. Aan alle mensen op aarde die horen bij het volk van God.</span></p> 
  <p class="p"><span class="indent"></span>Ik groet jullie!<span class="verse"><sup id="Jas.1.2" class="v">2</sup>Vrienden, als jullie het heel moeilijk hebben, dan moeten jullie blij zijn. </span><span class="verse"><sup id="Jas.1.3" class="v">3</sup>Want door die moeilijkheden wordt jullie geloof getest, en leren jullie om vol te houden. Dat weten jullie toch? </span><span class="verse"><sup id="Jas.1.4" class="v">4</sup>En door steeds vol te houden, zullen jullie als christenen volmaakt worden. Dan zullen jullie alles goed doen, en geen fouten meer maken.</span></p> 
  <h3 class="s">Twijfel niet</h3> 
  <p class="p"><span class="indent"></span><span class="verse"><sup id="Jas.1.5" class="v">5</sup>Heeft iemand van jullie niet de wijsheid om te leven zoals God het wil? Dan moet je God om die wijsheid vragen. Hij zal je die zeker geven. Want God geeft de mensen allerlei goede dingen, zomaar, <span class="highlight tooltipkeyword" data-keyword="1711,1710,1063,1062" title="">zonder</span> er iets voor terug te vragen.</span></p> 
  <p class="p"><span class="indent"></span><span class="verse"><sup id="Jas.1.6" class="v">6</sup>Als je God om wijsheid vraagt, geloof dan ook dat je die krijgt. Twijfel daar niet aan. Iemand die soms wel en soms niet gelooft, is net als de golven op zee. Die worden door de wind soms de ene kant op geblazen, en dan weer de andere kant.</span></p> 
  <p class="p"><span class="indent"></span><span class="verse"><sup id="Jas.1.7" class="v">7-8</sup>Iemand die twijfelt, leeft <span class="highlight tooltipkeyword" data-keyword="1711,1710,1063,1062" title="">zonder</span> op God te vertrouwen. Zo iemand moet echt niet denken dat hij iets van de Heer zal krijgen.</span></p> 
  <h3 class="s">Arme en rijke christenen</h3> 
  <p class="p"><span class="indent"></span><span class="verse"><sup id="Jas.1.9" class="v">9</sup>Christenen die arm en onbelangrijk zijn, mogen er trots op zijn dat God hen uitgekozen heeft. </span><span class="verse"><sup id="Jas.1.10" class="v">10</sup>En rijke christenen mogen er trots op zijn dat ze op aarde totaal onbelangrijk zijn. Het gaat met hen net als met de bloemen in het gras: </span><span class="verse"><sup id="Jas.1.11" class="v">11</sup>als de zon opkomt, verdroogt het gras door de hitte, en gaan zelfs de mooiste bloemen dood. Net zo sterven alle mensen, ook de rijken, met al het geld dat ze verdiend hebben.</span></p> 
  <h3 class="s">Wie volhoudt, krijgt het eeuwige leven</h3> 
  <p class="p"><span class="indent"></span><span class="verse"><sup id="Jas.1.12" class="v">12</sup>Als je het moeilijk hebt, als je geloof getest wordt, houd dan vol! Dan zul je gelukkig zijn. Want God zal je het eeuwige leven geven. Dat is de beloning die hij beloofd heeft aan de mensen die van hem houden.</span></p> 
  <p class="p"><span class="indent"></span><span class="verse"><sup id="Jas.1.13" class="v">13</sup>Stel dat je verleid wordt om iets verkeerds te doen. Zeg dan nooit: 'God probeert mij te laten zondigen.' Want God zal nooit iemand verleiden om te zondigen, en God kan zelf ook nooit verleid worden om iets verkeerds te doen. </span><span class="verse"><sup id="Jas.1.14" class="v">14</sup>Nee, als je verleid wordt om slechte dingen te doen, komt dat altijd door je eigen slechte verlangens. Want daar luister je graag naar. </span><span class="verse"><sup id="Jas.1.15" class="v">15</sup>Maar die verlangens zorgen ervoor dat je <span class="highlight tooltipkeyword" data-keyword="1710,1063" title="">zondigt</span>. En <span class="highlight tooltipkeyword" data-keyword="1711,1710,1063,1062" title="">zonde</span> leidt uiteindelijk tot de dood.</span></p> 
  <h3 class="s">God geeft alleen maar goede dingen</h3> 
  <p class="p"><span class="indent"></span><span class="verse"><sup id="Jas.1.16" class="v">16</sup>Vrienden, onthoud dit goed: </span><span class="verse"><sup id="Jas.1.17" class="v">17</sup>Al het goede dat wij krijgen, elk volmaakt geschenk, komt van God. Dat zal altijd zo zijn, want God verandert niet. Het licht van de zon en van de maan verandert voortdurend. Maar God, die het licht gemaakt heeft, blijft altijd dezelfde.</span></p> 
  <p class="p"><span class="indent"></span><span class="verse"><sup id="Jas.1.18" class="v">18</sup>Het was Gods besluit dat wij de waarheid over hem zouden horen. Hij besloot om nieuwe mensen van ons te maken. Want hij wil dat zijn nieuwe wereld met ons begint.</span></p> 
  <h2 class="ms">Geloven, maar ook goed leven</h2> 
  <h3 class="s">Word niet meteen boos</h3> 
  <p class="p"><span class="indent"></span><span class="verse"><sup id="Jas.1.19" class="v">19</sup>Vrienden, bedenk dit goed: Je moet altijd bereid zijn om naar een ander te luisteren. Maar denk eerst goed na voordat je iets terugzegt. En word vooral niet meteen kwaad. </span><span class="verse"><sup id="Jas.1.20" class="v">20</sup>Want als je kwaad bent, ga je dingen doen die God niet goed vindt.</span></p> 
  <p class="p"><span class="indent"></span><span class="verse"><sup id="Jas.1.21" class="v">21</sup>Nee, blijf altijd vriendelijk. Doe alles weg wat slecht is! Doe geen verkeerde dingen meer, maar doe wat God van je vraagt. Jullie kennen Gods boodschap, en jullie weten dat je daardoor gered kunt worden.</span></p> 
  <h3 class="s">Doe wat God van je vraagt</h3> 
  <p class="p"><span class="indent"></span><span class="verse"><sup id="Jas.1.22" class="v">22</sup>Je moet niet alleen luisteren naar Gods woorden, maar ook doen wat God van je vraagt. Anders ben je verkeerd bezig.</span></p> 
  <p class="p"><span class="indent"></span><span class="verse"><sup id="Jas.1.23" class="v">23-24</sup>Als je wel naar Gods woorden luistert, maar niet doet wat hij van je vraagt, dan ben je erg dom. Dan lijk je op iemand die zichzelf in een spiegel bekijkt, en daarna meteen vergeet hoe hij eruitziet.</span></p> 
  <p class="p"><span class="indent"></span><span class="verse"><sup id="Jas.1.25" class="v">25</sup>Je moet je altijd laten leiden door Gods wet. Want die wet is volmaakt, en geeft je vrijheid. Je moet niet alleen maar naar Gods wet luisteren, en Gods woorden meteen weer vergeten. Nee, je moet ook doen wat God van je vraagt. Dan zul je gelukkig zijn!</span></p> 
  <h3 class="s">Help mensen die het moeilijk hebben</h3> 
  <p class="p"><span class="indent"></span><span class="verse"><sup id="Jas.1.26" class="v">26</sup>Stel dat iemand denkt dat hij God dient. Maar hij kan zich niet beheersen, hij zegt lelijke dingen. Dan houdt hij zichzelf voor de gek. Want dan dient hij God helemaal niet.</span></p> 
  <p class="p"><span class="indent"></span><span class="verse"><sup id="Jas.1.27" class="v">27</sup>Dit is de ware en zuivere manier om God, onze Vader, te dienen: Help <span class="highlight tooltipkeyword" data-keyword="89" title="">weduwen</span> en kinderen <span class="highlight tooltipkeyword" data-keyword="1711,1710,1063,1062" title="">zonder</span> vader in hun moeilijkheden. Doe wat God wil, en leef niet zoals de mensen die God niet kennen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Behandel alle mensen goed</h3> 
  <p class="p"><h1>2</h1><span class="verse"><sup id="Jas.2.1" class="v">1</sup>Vrienden, jullie geloven in <span class="highlight tooltipkeyword" data-keyword="1672" title="">Jezus</span> Christus, onze Heer, die redding brengt. Daarom moeten jullie alle mensen op dezelfde manier behandelen.</span></p> 
  <p class="p"><span class="indent"></span><span class="verse"><sup id="Jas.2.2" class="v">2</sup>Stel dat jullie als christenen bij elkaar zijn, en dat er dan twee mensen binnenkomen. De één is een rijke man, met een prachtige <span class="highlight tooltipkeyword" data-keyword="1108,1634" title="">mantel</span> aan en met gouden ringen aan zijn vingers. De ander is arm en draagt vieze, oude kleren. </span><span class="verse"><sup id="Jas.2.3" class="v">3</sup>En stel dat jullie dan die rijke man met veel respect behandelen, en zeggen: 'Kijk, hier is een heel mooie plaats voor u. Gaat u alstublieft zitten.' Maar dat jullie tegen die arme man zeggen: 'Blijf jij maar staan, of ga maar op de grond zitten.'</span></p> 
  <p class="p"><span class="indent"></span><span class="verse"><sup id="Jas.2.4" class="v">4</sup>Stel dat jullie zoiets doen, dan behandelen jullie de één beter dan de ander. Dan beoordelen jullie mensen op een heel verkeerde manier.</span></p> 
  <h3 class="s">Behandel arme mensen met respect</h3> 
  <p class="p"><span class="indent"></span><span class="verse"><sup id="Jas.2.5" class="v">5</sup>Vrienden, luister! Wie zijn er door God uitgekozen? Juist de mensen die in deze wereld arm genoemd worden. Zij zijn door hun geloof rijk geworden: Gods nieuwe wereld is voor hen! Want God heeft de nieuwe wereld beloofd aan de mensen die van hem houden.</span></p> 
  <p class="p"><span class="indent"></span><span class="verse"><sup id="Jas.2.6" class="v">6</sup>Jullie behandelen arme mensen <span class="highlight tooltipkeyword" data-keyword="1710,1711,1063" title="">zonder</span> respect. Maar vertel eens, door wie worden jullie onderdrukt? En door wie worden jullie voor de rechter gebracht? Door de rijke mensen! </span><span class="verse"><sup id="Jas.2.7" class="v">7</sup>Door wie wordt Jezus <span class="highlight tooltipkeyword" data-keyword="101" title="">Christus</span> beledigd? En door wie worden jullie als christenen belachelijk gemaakt? Door de rijke mensen!</span></p> 
  <h3 class="s">Houd je aan de wet van God</h3> 
  <p class="p"><span class="indent"></span><span class="verse"><sup id="Jas.2.8" class="v">8</sup>Doe wat God in zijn volmaakte wet van je vraagt. Zo staat het in de <span class="highlight tooltipkeyword" data-keyword="1038" title="">heilige</span> boeken: «Houd evenveel van de mensen om je heen als van jezelf.» Als je dat doet, dan leef je goed.</span></p> 
  <p class="p"><span class="indent"></span><span class="verse"><sup id="Jas.2.9" class="v">9</sup>Maar als je sommige mensen beter behandelt dan andere mensen, doe je het verkeerd. Dan is het duidelijk dat je je niet aan Gods wet houdt. </span><span class="verse"><sup id="Jas.2.10" class="v">10</sup>Want je moet alles doen wat er in de wet staat. Als je <span class="highlight tooltipkeyword" data-keyword="1710,1063" title="">zondigt</span> tegen één regel uit de wet, <span class="highlight tooltipkeyword" data-keyword="1710,1063" title="">zondig</span> je tegen de hele wet. </span><span class="verse"><sup id="Jas.2.11" class="v">11</sup>God zegt in de <span class="highlight tooltipkeyword" data-keyword="1038" title="">heilige</span> boeken: «Ga niet vreemd.» Maar hij zegt ook: «Vermoord niemand.» Als je je wel houdt aan de ene regel maar niet aan de andere, houd je je niet aan de wet.</span></p> 
  <p class="p"><span class="indent"></span><span class="verse"><sup id="Jas.2.12" class="v">12</sup>Spreek en leef dus zoals God het van jullie vraagt. Want hij zal jullie beoordelen. Hij zal kijken of je geleefd hebt volgens zijn wet, die vrijheid geeft. </span><span class="verse"><sup id="Jas.2.13" class="v">13</sup>Als je niet goed bent voor anderen, zal God niet goed zijn voor jou. Wees dus goed voor anderen. Dan hoef je niet bang te zijn voor het oordeel van God.</span></p> 
  <h3 class="s">Je moet geloven, maar ook doen</h3> 
  <p class="p"><span class="indent"></span><span class="verse"><sup id="Jas.2.14" class="v">14</sup>Vrienden, stel dat iemand zegt dat hij gelooft, maar hij doet niet wat God van hem vraagt. Dan is zijn geloof zinloos, want hij zal niet gered worden.</span></p> 
  <p class="p"><span class="indent"></span><span class="verse"><sup id="Jas.2.15" class="v">15</sup>Stel dat een gelovige geen <span class="highlight tooltipkeyword" data-keyword="1108,1633" title="">kleren</span> heeft, en te weinig eten heeft. </span><span class="verse"><sup id="Jas.2.16" class="v">16</sup>En stel dat jullie dan tegen hem zeggen: 'Het beste ermee! Trek maar warme <span class="highlight tooltipkeyword" data-keyword="1108,1633" title="">kleren</span> aan, en ga maar lekker eten!' Als je dat zegt <span class="highlight tooltipkeyword" data-keyword="1710,1711,1063" title="">zonder</span> hem echt te helpen, zijn je woorden zinloos. Je moet zo iemand natuurlijk ook geven wat hij nodig heeft.</span></p> 
  <p class="p"><span class="indent"></span><span class="verse"><sup id="Jas.2.17" class="v">17</sup>Zo is het ook met het geloof. Als iemand gelooft, maar niet doet wat God van hem vraagt, is zijn geloof waardeloos.</span></p> 
  <h3 class="s">Alleen geloven is niet genoeg</h3> 
  <p class="p"><span class="indent"></span><span class="verse"><sup id="Jas.2.18" class="v">18</sup>Iemand zou kunnen zeggen: 'Sommige christenen geloven alleen maar, en anderen doen ook nog goede dingen. Dat is allebei prima!' Maar dan zeg ik: Nee! Iemand die geen goede dingen doet, heeft geen echt geloof. Alleen iemand die ook goede dingen doet, laat zien dat hij echt gelooft.</span></p> 
  <p class="p"><span class="indent"></span><span class="verse"><sup id="Jas.2.19" class="v">19</sup>Stel dat je gelooft dat onze God de enige God is. Dat is natuurlijk goed, maar dat is niet genoeg. Want dat geloven de kwade geesten ook! Daarom zijn ze zo vreselijk bang voor God.</span></p> 
  <h3 class="s">Een volmaakt geloof</h3> 
  <p class="p"><span class="indent"></span><span class="verse"><sup id="Jas.2.20" class="v">20</sup>Gebruik je verstand! Als je gelooft, maar geen goede dingen doet, dan is je geloof zinloos.</span></p> 
  <p class="p"><span class="indent"></span>Luister!<span class="verse"><sup id="Jas.2.21" class="v">21</sup>Onze voorvader <span class="highlight tooltipkeyword" data-keyword="1266" title="">Abraham</span> deed wat God van hem vroeg. Hij stond klaar om zijn zoon <span class="highlight tooltipkeyword" data-keyword="1782" title="">Isaak</span> te offeren. En daarom zag God hem als een goed mens. </span><span class="verse"><sup id="Jas.2.22" class="v">22</sup><span class="highlight tooltipkeyword" data-keyword="1266" title="">Abraham</span> geloofde in God, en tegelijk deed hij ook wat God van hem vroeg. Zo werd <span class="highlight tooltipkeyword" data-keyword="1266" title="">Abrahams</span> geloof volmaakt. </span><span class="verse"><sup id="Jas.2.23" class="v">23</sup>Toen gebeurde er wat in de <span class="highlight tooltipkeyword" data-keyword="1038" title="">heilige</span> boeken staat: «<span class="highlight tooltipkeyword" data-keyword="1266" title="">Abraham</span> geloofde in God, en daarom zag God hem als een goed mens.» Ja, God noemde <span class="highlight tooltipkeyword" data-keyword="1266" title="">Abraham</span> zelfs zijn vriend.</span></p> 
  <p class="p"><span class="indent"></span><span class="verse"><sup id="Jas.2.24" class="v">24</sup>Jullie begrijpen dus dat je niet alleen maar moet geloven. Je moet ook doen wat God van je vraagt. Alleen dan ziet God je als een goed mens.</span></p> 
  <p class="p"><span class="indent"></span><span class="verse"><sup id="Jas.2.25" class="v">25</sup>Ook de <span class="highlight tooltipkeyword" data-keyword="88" title="">hoer</span> Rachab deed wat God wilde. Zij liet de spionnen binnen in haar huis, en liet hen later langs een andere weg weer vertrekken. Door wat zij deed, zag God haar als een goed mens.</span></p> 
  <p class="p"><span class="indent"></span><span class="verse"><sup id="Jas.2.26" class="v">26</sup>Als je gelooft, maar geen goede dingen doet, dan is je geloof waardeloos. Het is dan net zo dood als een mens die niet meer ademt.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Let op je woorden</h2> 
  <h3 class="s">Denk na voordat je iets zegt</h3> 
  <p class="p"><h1>3</h1><span class="verse"><sup id="Jas.3.1" class="v">1</sup>Vrienden, in de kerk moet niet iedereen leraar willen zijn. Jullie weten dat de leraren door God extra streng gestraft worden als ze verkeerde dingen doen. </span><span class="verse"><sup id="Jas.3.2" class="v">2</sup>En verkeerde dingen doen we allemaal. Alleen als je nooit iets verkeerds zegt, ben je volmaakt. Want als je de baas bent over je tong, waarmee je spreekt, dan ben je de baas over je hele lichaam. </span><span class="verse"><sup id="Jas.3.3" class="v">3</sup>De teugels van een paard zijn maar dun. Maar met die teugels kun je dat grote paard laten doen wat je wilt. </span><span class="verse"><sup id="Jas.3.4" class="v">4</sup>Het roer van een schip is maar klein. Maar met dat kleine roer kan de stuurman het schip alle kanten op laten gaan. Ook als het schip heel groot is, ook als het heel hard waait.</span></p> 
  <p class="p"><span class="indent"></span><span class="verse"><sup id="Jas.3.5" class="v">5</sup>Net zo heeft ook onze tong veel invloed. De tong is maar een heel klein deel van ons lichaam. Maar o, wat heeft die tong van ons veel praatjes!</span></p> 
  <h3 class="s">Woorden maken veel kapot</h3> 
  <p class="p"><span class="indent"></span>Luister! Door een klein vlammetje kan een heel bos afbranden.<span class="verse"><sup id="Jas.3.6" class="v">6</sup>Onze tong lijkt op een vlammetje, maar dan een vlammetje van het vuur van de hel! Want onze tong doet veel verkeerd. Met dat kleine deel van ons lichaam maken we grote fouten. De slechtheid van onze tong maakt ons hele lichaam slecht. Het hele leven wordt erdoor verwoest.</span></p> 
  <p class="p"><span class="indent"></span><span class="verse"><sup id="Jas.3.7" class="v">7</sup>Mensen zijn de baas over alle dieren: over grote en kleine dieren, over vogels en vissen. </span><span class="verse"><sup id="Jas.3.8" class="v">8</sup>Maar niemand van ons is de baas over zijn tong. Want steeds weer zeggen we verkeerde dingen. Ja, met onze woorden kunnen we zelfs mensen doden!</span></p> 
  <h3 class="s">Zeg alleen maar goede dingen</h3> 
  <p class="p"><span class="indent"></span><span class="verse"><sup id="Jas.3.9" class="v">9</sup>We gebruiken onze tong om God, onze Vader, te danken. Maar we gebruiken onze tong ook om andere mensen te vervloeken. En die mensen zijn ook door God gemaakt, en ze lijken op God, net als wij! </span><span class="verse"><sup id="Jas.3.10" class="v">10</sup>Uit één mond komen dus mooie woorden, maar ook afschuwelijke woorden. Dat is niet goed, vrienden!</span></p> 
  <p class="p"><span class="indent"></span><span class="verse"><sup id="Jas.3.11" class="v">11</sup>Uit een <span class="highlight tooltipkeyword" data-keyword="1093" title="">bron</span> stroomt nooit de ene keer zoet water en de andere keer bitter water. </span><span class="verse"><sup id="Jas.3.12" class="v">12</sup>Uit een <span class="highlight tooltipkeyword" data-keyword="1093" title="">bron</span> met zout water kan nooit zoet water stromen. Van een vijgenboom komen geen olijven, en van een druivenplant komen geen vijgen. Nee, vrienden, dat kan niet!</span></p> 
  <h2 class="ms">Leven zoals God het wil</h2> 
  <h3 class="s">Echte wijsheid</h3> 
  <p class="p"><span class="indent"></span><span class="verse"><sup id="Jas.3.13" class="v">13</sup>Wie van jullie zijn er wijs en verstandig? Dat zijn de mensen die zich altijd goed gedragen, en vriendelijk zijn tegenover iedereen. Die mensen zijn wijs!</span></p> 
  <p class="p"><span class="indent"></span><span class="verse"><sup id="Jas.3.14" class="v">14</sup>Maar mensen die altijd maar jaloers zijn of zichzelf beter vinden dan anderen, moeten zich schamen. Als zij denken dat ze wijs zijn, houden ze zichzelf voor de gek! </span><span class="verse"><sup id="Jas.3.15" class="v">15-17</sup>Want zulke wijsheid is alleen maar menselijke, aardse wijsheid. Het is wijsheid die komt van de kwade geesten. Wie jaloers is of zichzelf beter vindt dan anderen, leeft helemaal verkeerd, en zorgt overal voor onrust.</span></p> 
  <p class="p"><span class="indent"></span>Nee, echte wijsheid krijg je van onze God. Je laat zien dat je wijs bent als je leeft zoals God het wil. Wijze mensen leven namelijk in vrede met iedereen. Ze zijn geduldig en gehoorzaam. Ze zijn goed voor anderen. Ze behandelen alle mensen gelijk, en ze zijn altijd eerlijk. Ze doen alleen maar goede dingen.</p> 
  <p class="p"><span class="indent"></span><span class="verse"><sup id="Jas.3.18" class="v">18</sup>Mensen die goede dingen doen en in vrede leven met iedereen, zorgen overal voor recht en vrede.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Slechte verlangens zijn gevaarlijk</h3> 
  <p class="p"><h1>4</h1><span class="verse"><sup id="Jas.4.1" class="v">1</sup>Jullie hebben felle discussies en maken steeds ruzie met elkaar. Weten jullie hoe dat komt? Dat komt doordat jullie luisteren naar je eigen slechte verlangens.</span></p> 
  <p class="p"><span class="indent"></span><span class="verse"><sup id="Jas.4.2" class="v">2</sup>Alles wat een ander heeft, willen jullie ook hebben. Jullie zijn jaloers, zo jaloers dat je die ander wel zou willen doden. Dan zoeken jullie ruzie en strijd. Maar het levert niets op, jullie krijgen niets. Want als je iets wilt hebben, moet je God erom vragen, en dat doen jullie niet. </span><span class="verse"><sup id="Jas.4.3" class="v">3</sup>Trouwens, als jullie God iets zouden vragen, zouden jullie het toch niet krijgen. Want jullie zouden het met een verkeerde bedoeling vragen, alleen maar voor je eigen plezier.</span></p> 
  <p class="p"><span class="indent"></span><span class="verse"><sup id="Jas.4.4" class="v">4</sup>Jullie zijn God ontrouw geworden. Omdat jullie luisteren naar je slechte verlangens, zijn jullie vrienden van deze wereld geworden. Maar een vriend van deze wereld is een vijand van God! </span><span class="verse"><sup id="Jas.4.5" class="v">5</sup>In de <span class="highlight tooltipkeyword" data-keyword="1038" title="">heilige</span> boeken staat: «God heeft ons het leven gegeven. Daarom moeten we hem trouw blijven, anders wordt hij jaloers.» En dat staat er echt niet voor niets!</span></p> 
  <h3 class="s">Maak jezelf niet belangrijk</h3> 
  <p class="p"><span class="indent"></span><span class="verse"><sup id="Jas.4.6" class="v">6</sup>God is goed voor mensen die hem trouw zijn. Daarom staat er ook in de <span class="highlight tooltipkeyword" data-keyword="1038" title="">heilige</span> boeken: «God straft mensen die zichzelf belangrijker vinden dan anderen. Maar hij is goed voor mensen die zichzelf onbelangrijk vinden.»</span></p> 
  <p class="p"><span class="indent"></span><span class="verse"><sup id="Jas.4.7" class="v">7-8</sup>Wees dus gehoorzaam aan God. Blijf dicht bij God, dan zal God dicht bij jullie blijven. En verzet je tegen de duivel, dan zal de <span class="highlight tooltipkeyword" data-keyword="517" title="">duivel</span> jullie met rust laten.</span></p> 
  <p class="p"><span class="indent"></span>Luister goed, jullie slechte mensen, jullie die twijfelen aan Gods macht! Doe <span class="highlight tooltipkeyword" data-keyword="1711,1710" title="">het kwaad</span> weg uit je hart, en ga een <span class="highlight tooltipkeyword" data-keyword="1038" title="">heilig</span> leven leiden.<span class="verse"><sup id="Jas.4.9" class="v">9</sup>O, wat zijn jullie vrolijk, wat genieten jullie van het leven! Maar denk erom: jullie kunnen maar beter huilen, jammeren en droevig zijn! </span><span class="verse"><sup id="Jas.4.10" class="v">10</sup>Laat aan God zien dat je jezelf onbelangrijk vindt. Dan zal hij je later belangrijk maken.</span></p> 
  <h3 class="s">Oordeel niet over andere mensen</h3> 
  <p class="p"><span class="indent"></span><span class="verse"><sup id="Jas.4.11" class="v">11</sup>Vrienden, vertel geen slechte dingen over elkaar. Want als je slechte dingen vertelt over een ander, zeg je slechte dingen over de wet. Als je kritiek hebt op een ander, heb je kritiek op de wet. En dan doe je natuurlijk zelf niet wat er in de wet staat. Nee, dan doe je alsof je een rechter bent, die een oordeel over de wet mag uitspreken.</span></p> 
  <p class="p"><span class="indent"></span><span class="verse"><sup id="Jas.4.12" class="v">12</sup>Maar er is er maar één die wetten maakt en als rechter een oordeel uitspreekt, en dat is God. Hij beslist over leven en dood. Wie zijn jullie dan, dat jullie oordelen over anderen en kritiek hebben op hun gedrag?</span></p> 
  <h3 class="s">Praat niet te veel over morgen</h3> 
  <p class="p"><span class="indent"></span><span class="verse"><sup id="Jas.4.13" class="v">13</sup>Er zijn bij jullie mensen die zeggen: 'Binnenkort gaan we naar die en die stad. Daar blijven we een jaar om zaken te doen en geld te verdienen.'</span></p> 
  <p class="p"><span class="indent"></span><span class="verse"><sup id="Jas.4.14" class="v">14</sup>Zeg dat toch niet! Jullie weten niet wat er morgen gebeurt. Jullie weten zelfs niet of jullie dan nog wel leven! Want het leven is maar kort. Het is als rook, die er heel even is, en meteen weer verdwijnt.</span></p> 
  <p class="p"><span class="indent"></span><span class="verse"><sup id="Jas.4.15" class="v">15</sup>Jullie kunnen beter zeggen: 'Als de Heer het goedvindt, blijven we leven en kunnen we dit of dat doen.' </span><span class="verse"><sup id="Jas.4.16" class="v">16</sup>Maar nee, jullie zijn te trots om dat te zeggen. En dat jullie zo trots zijn, is slecht.</span></p> 
  <p class="p"><span class="indent"></span><span class="verse"><sup id="Jas.4.17" class="v">17</sup>Je moet niet alleen weten wat God van je vraagt, maar je moet het ook doen. Anders leef je helemaal verkeerd.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Pas op voor Gods straf</h2> 
  <h3 class="s">Rijke mensen zullen gestraft worden</h3> 
  <p class="p"><h1>5</h1><span class="verse"><sup id="Jas.5.1" class="v">1</sup>Tegen rijke mensen wil ik nog dit zeggen: Begin maar vast te huilen en te jammeren! Want het zal slecht met jullie aflopen.</span></p> 
  <p class="p"><span class="indent"></span><span class="verse"><sup id="Jas.5.2" class="v">2-3</sup>Jullie geven niets van al jullie rijkdom aan arme mensen. Jullie laten je goud en zilver liever wegrotten. Jullie laten je <span class="highlight tooltipkeyword" data-keyword="1633,1108" title="">kleren</span> liever door insecten opvreten. Jullie willen alleen maar zo <span class="highlight tooltipkeyword" data-keyword="1269" title="">veel</span> mogelijk geld hebben.</span></p> 
  <p class="p"><span class="indent"></span>Maar jullie vergeten dat het einde van de tijd dichtbij is. Dan zal duidelijk worden dat jullie niets van al jullie rijkdom weggegeven hebben. En dan zullen jullie vernietigd worden. Er zal niets van jullie overblijven.<span class="verse"><sup id="Jas.5.4" class="v">4</sup>Jullie hebben de mensen die op jullie akkers werken en de oogst binnenhalen, niet voor hun werk betaald. Zij klagen bij God en smeken hem om hulp. En jullie kunnen er zeker van zijn dat onze machtige God hen hoort!</span></p> 
  <p class="p"><span class="indent"></span><span class="verse"><sup id="Jas.5.5" class="v">5-6</sup>Jullie hebben het hier op aarde altijd heel goed gehad. Jullie maakten je nergens druk om. Jullie veroordeelden onschuldige mensen. Jullie lieten hen zelfs doden, want ze konden zich toch niet tegen jullie verzetten. Maar het moment dat God jullie zal straffen, is dichtbij gekomen. Dan worden jullie als <span class="highlight tooltipkeyword" data-keyword="1227,1269" title="">schapen</span> geslacht!</span></p> 
  <h3 class="s">Heb geduld</h3> 
  <p class="p"><span class="indent"></span><span class="verse"><sup id="Jas.5.7" class="v">7</sup>Vrienden, heb geduld, en wacht op de dag dat de Heer terugkomt. Luister! In de lente en in de herfst wacht een boer tot het gaat regenen. Dan gaat alles groeien, en dan kan hij een grote oogst van het land binnenhalen. Maar tot die tijd heeft hij geduld. </span><span class="verse"><sup id="Jas.5.8" class="v">8</sup>Heb geduld, net als die boer, en houd vol! Want de dag dat de Heer terugkomt, is dichtbij.</span></p> 
  <p class="p"><span class="indent"></span><span class="verse"><sup id="Jas.5.9" class="v">9</sup>Vrienden, mopper niet zo op elkaar. Anders zal God jullie straffen. Bedenk dat het niet lang meer zal duren voordat hij zijn oordeel uitspreekt.</span></p> 
  <p class="p"><span class="indent"></span><span class="verse"><sup id="Jas.5.10" class="v">10-11</sup>Denk eens aan de <span class="highlight tooltipkeyword" data-keyword="1031" title="">profeten</span> van vroeger, die de mensen Gods boodschap vertelden. Ze moesten <span class="highlight tooltipkeyword" data-keyword="1269" title="">veel</span> lijden, maar ze hadden geduld en ze hielden vol. Wij geloven dat God zulke mensen gelukkig maakt.</span></p> 
  <p class="p"><span class="indent"></span>En denk ook eens aan Job. Jullie weten hoeveel geduld hij had. En jullie weten hoe goed het met hem afgelopen is. De Heer liet hem niet in de steek. Want de Heer is goed en vol liefde.</p> 
  <p class="p"><span class="indent"></span>Vrienden, al die mensen moeten een voorbeeld voor jullie zijn!<span class="verse"><sup id="Jas.5.12" class="v">12</sup>Vrienden, weten jullie wat het allerbelangrijkste is? Dat jullie nooit zeggen over iets: 'Dat is zo zeker als de Heer leeft!' En zeg ook nooit over iets: 'Dat is zo zeker als de hemel bestaat', of: 'Dat is zo zeker als de aarde bestaat'. Zeg ja als het ja is en zeg nee als het nee is. Anders zal God jullie straffen.</span></p> 
  <h2 class="ms">Bidden en elkaar helpen</h2> 
  <h3 class="s">Bid voor elkaar</h3> 
  <p class="p"><span class="indent"></span><span class="verse"><sup id="Jas.5.13" class="v">13</sup>Als je het moeilijk hebt, bid dan tot God en vraag hem om hulp. En als je vrolijk bent, zing dan een lied om God te eren.</span></p> 
  <p class="p"><span class="indent"></span><span class="verse"><sup id="Jas.5.14" class="v">14</sup>Als je <span class="highlight tooltipkeyword" data-keyword="148" title="">ziek</span> bent, roep dan de leiders van de kerk bij je. Zij moeten voor je bidden, en wat olie over je heen gieten. Daarbij moeten ze de naam van onze Heer Jezus <span class="highlight tooltipkeyword" data-keyword="101" title="">Christus</span> uitspreken. </span><span class="verse"><sup id="Jas.5.15" class="v">15</sup>Dankzij hun geloof en hun gebed zul je gered worden. De Heer zal je beter maken. En als je verkeerde dingen gedaan hebt, zal God je vergeven.</span></p> 
  <p class="p"><span class="indent"></span><span class="verse"><sup id="Jas.5.16" class="v">16</sup>Vertel elkaar wat je verkeerd gedaan hebt. En bid voor elkaar. Dan zullen jullie gered worden. Want als goede en eerlijke mensen tot God bidden en hem om iets vragen, zullen ze het zeker krijgen.</span></p> 
  <p class="p"><span class="indent"></span><span class="verse"><sup id="Jas.5.17" class="v">17</sup>Denk eens aan de <span class="highlight tooltipkeyword" data-keyword="1030,1035,1032,1033" title="">profeet</span> Elia. Hij was maar een gewoon mens, net als wij. Ooit vroeg hij aan God om het niet meer te laten regenen. En door zijn gebed regende het drieënhalf jaar niet. Er groeide niets meer op het land. </span><span class="verse"><sup id="Jas.5.18" class="v">18</sup>Daarna vroeg <span class="highlight tooltipkeyword" data-keyword="1738,1031" title="">Elia</span> aan God om het wel te laten regenen. Toen kwam er weer regen uit de hemel, en alles op het land begon weer te groeien.</span></p> 
  <p class="p"><span class="indent"></span></p> 
  <h3 class="s">Help elkaar</h3> 
  <span class="verse"><sup id="Jas.5.19" class="v">19</sup>Vrienden, stel dat iemand van jullie niet meer leeft zoals God het wil. Zeg hem dan dat hij moet ophouden met zijn slechte gedrag. </span> 
  <span class="verse"><sup id="Jas.5.20" class="v">20</sup>En stel dat hij luistert, en weer gaat leven zoals God het wil. Weet je wat er dan gebeurt? Dan zal God hem redden, en hem al zijn <span class="highlight tooltipkeyword" data-keyword="1711,1710" title="">zonden</span> vergeven. En dat gebeurt omdat jij hem gewaarschuwd hebt!<p></p></span> 
  <br> 
   
 </div> 
</div>