<div class="bibletext"> 
 <div id="scroller"> 
  <h3 class="s">Schrijver - Lezers - Groet</h3> 
  <p class="p"><h1>1</h1><span class="verse"><sup id="Phlm.1.1" class="v">1</sup><span class="highlight tooltipkeyword" data-keyword="1794" title="">Paulus</span>, een gevangene van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, en Timoteüs, de broeder, aan de geliefde Filemon, onze medearbeider, </span><span class="verse"><sup id="Phlm.1.2" class="v">2</sup>aan Apfia, de zuster, aan Archippus, onze medestrijder, en aan de <span class="highlight tooltipkeyword" data-keyword="626" title="">gemeente</span> te uwen huize: </span><span class="verse"><sup id="Phlm.1.3" class="v">3</sup><span class="highlight tooltipkeyword" data-keyword="719,1645" title="">genade</span> zij u en vrede van God, onze Vader, en van de Here <span class="highlight tooltipkeyword" data-keyword="1672" title="">Jezus</span> Christus.</span></p> 
  <h3 class="s">Dankzegging</h3> 
  <p class="p"><span class="indent"></span><span class="verse"><sup id="Phlm.1.4" class="v">4</sup>Ik dank mijn God te allen tijde, als ik u in mijn gebeden gedenk, </span><span class="verse"><sup id="Phlm.1.5" class="v">5</sup>daar ik hoor van uw <span class="highlight tooltipkeyword" data-keyword="1054,1056" title="">liefde</span> en van uw trouw, die gij hebt jegens de Here <span class="highlight tooltipkeyword" data-keyword="1672" title="">Jezus</span> en al de <span class="highlight tooltipkeyword" data-keyword="1038" title="">heiligen</span>, </span><span class="verse"><sup id="Phlm.1.6" class="v">6</sup>(biddende), dat uw gemeenschap in het geloof zich werkzaam tone in een grondig kennen van al het goede, dat in ons naar <span class="highlight tooltipkeyword" data-keyword="101" title="">Christus</span> uitgaat. </span><span class="verse"><sup id="Phlm.1.7" class="v">7</sup>Want ik heb veel vreugde en troost genoten in uw <span class="highlight tooltipkeyword" data-keyword="1054,1056" title="">liefde</span>, omdat het <span class="highlight tooltipkeyword" data-keyword="631" title="">hart</span> der <span class="highlight tooltipkeyword" data-keyword="1038" title="">heiligen</span> door u verkwikt is, broeder.</span></p> 
  <h3 class="s">Over Onesimus</h3> 
  <p class="p"><span class="indent"></span><span class="verse"><sup id="Phlm.1.8" class="v">8</sup>Daarom, al zou ik volle vrijmoedigheid in <span class="highlight tooltipkeyword" data-keyword="101" title="">Christus</span> hebben om u te gelasten wat betaamt, </span><span class="verse"><sup id="Phlm.1.9" class="v">9</sup>toch geef ik ter wille van de <span class="highlight tooltipkeyword" data-keyword="1054,1056" title="">liefde</span> de voorkeur aan een verzoek. Nu het zó met mij is, dat ik, <span class="highlight tooltipkeyword" data-keyword="1794" title="">Paulus</span>, een oud man ben, thans bovendien een gevangene van <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, </span><span class="verse"><sup id="Phlm.1.10" class="v">10</sup>kom ik u een verzoek doen voor mijn kind, dat ik in mijn gevangenschap verwekt heb, Onesimus, </span><span class="verse"><sup id="Phlm.1.11" class="v">11</sup>die vroeger onbruikbaar voor u was, maar nu zeer bruikbaar is, zowel voor u als voor mij. </span><span class="verse"><sup id="Phlm.1.12" class="v">12</sup>En ik zend hem, dat wil zeggen mijn <span class="highlight tooltipkeyword" data-keyword="631" title="">hart</span>, aan u terug. </span><span class="verse"><sup id="Phlm.1.13" class="v">13</sup>Ik voor mij had hem wel bij mij willen houden, opdat hij mij namens u zou dienen in mijn gevangenschap ter wille van het evangelie, </span><span class="verse"><sup id="Phlm.1.14" class="v">14</sup>maar ik heb niets buiten uw voorkennis willen doen, opdat wat goeds gij doet, niet uit dwang, maar vrijwillig zij. </span><span class="verse"><sup id="Phlm.1.15" class="v">15</sup>Want hij is misschien wel daarom een tijdlang weg geweest, opdat gij hem voorgoed zoudt terughebben, </span><span class="verse"><sup id="Phlm.1.16" class="v">16</sup>nu niet meer als slaaf, maar als meer dan slaaf, als een geliefde broeder, in hoge mate voor mij, hoeveel te meer dan voor u, zowel in het vlees als in de Here. </span><span class="verse"><sup id="Phlm.1.17" class="v">17</sup>Indien gij u dus met mij verbonden weet, neem hem dan op, zoals gij het mij zoudt doen. </span><span class="verse"><sup id="Phlm.1.18" class="v">18</sup>En, mocht hij u schade berokkend hebben of iets schuldig zijn, breng dat mij in rekening. </span><span class="verse"><sup id="Phlm.1.19" class="v">19</sup>Ik, <span class="highlight tooltipkeyword" data-keyword="1794" title="">Paulus</span>, schrijf het eigenhandig; ik zal het betalen, om niet te zeggen, dat gij mij nog meer schuldig zijt: uzelf! </span><span class="verse"><sup id="Phlm.1.20" class="v">20</sup>Ja, broeder, laat míj dit voordeel van u hebben in de Here, verkwik mijn gemoed, in Christus.</span></p> 
  <h3 class="s">Slot en groeten</h3> 
  <p class="p"><span class="indent"></span><span class="verse"><sup id="Phlm.1.21" class="v">21</sup>Ik schrijf u in het goede vertrouwen, dat gij mij gehoor zult geven. Immers, ik weet, dat gij zelfs meer zult doen dan ik zeg. </span><span class="verse"><sup id="Phlm.1.22" class="v">22</sup>Maak tevens ook huisvesting voor mij gereed, want ik hoop, dank zij uw gebeden, u te worden teruggegeven.</span></p> 
  <p class="p"><span class="indent"></span><span class="verse"><sup id="Phlm.1.23" class="v">23</sup>Epafras, mijn medegevangene in <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1672" title="">Jezus</span>, laat u groeten, </span><span class="verse"><sup id="Phlm.1.24" class="v">24</sup>en Marcus, Aristarchus, Demas en Lucas, mijn medearbeiders.</span></p> 
  <p class="p"><span class="indent"></span><span class="verse"><sup id="Phlm.1.25" class="v">25</sup>De <span class="highlight tooltipkeyword" data-keyword="719,1645" title="">genade</span> van de Here <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> zij met ulieder geest.</span></p> 
  <br> 
   
 </div> 
</div>