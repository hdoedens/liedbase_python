<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Nah.1.1" class="v">1</sup><span class="highlight tooltipkeyword" data-keyword="1033" title="">Nahum</span>, die uit de plaats Elkos kwam, was een <span class="highlight tooltipkeyword" data-keyword="1033,1030,1035,1032" title="">profeet</span>. Hij zag in een <span class="highlight tooltipkeyword" data-keyword="1047,1048" title="">droom</span> wat er zou gebeuren met de stad Nineve in Assyrië. Dat staat allemaal in dit <span class="highlight tooltipkeyword" data-keyword="1139" title="">boek</span>.</span></p> 
  <h2 class="ms">De Heer straft Nineve</h2> 
  <h3 class="s">De Heer is woedend op Nineve</h3> 
  <p class="p"><span class="indent"></span><span class="verse"><sup id="Nah.1.2" class="v">2</sup>De Heer is een God die <span class="highlight tooltipkeyword" data-keyword="1711,1710" title="">het kwaad</span> haat. Hij neemt wraak op zijn vijanden. Hij straft hen, omdat hij woedend op hen is.</span></p> 
  <p class="p"><span class="indent"></span><span class="verse"><sup id="Nah.1.3" class="v">3</sup>De Heer is heel sterk. Hij is geduldig, hij straft niet snel. Maar als mensen schuldig zijn, worden ze gestraft.</span></p> 
  <h3 class="s">Niemand is zo sterk als de Heer</h3> 
  <p class="p"><span class="indent"></span>Overal waar de Heer komt, begint het te stormen. Waar hij loopt, ontstaan wolken.<span class="verse"><sup id="Nah.1.4" class="v">4</sup>Als hij het wil, drogen de zee en alle rivieren op. Hij laat alles verdorren: het gras in het gebied Basan, de bossen op de berg Karmel en de bloemen op de Libanon-bergen.</span></p> 
  <p class="p"><span class="indent"></span><span class="verse"><sup id="Nah.1.5" class="v">5</sup>Als de Heer komt, dan beven de bergen en de heuvels. Als de Heer komt, dan schudt de aarde, dan trilt de wereld met al haar bewoners. </span><span class="verse"><sup id="Nah.1.6" class="v">6</sup>Niemand kan de woede van de Heer verdragen. Als hij kwaad is, kan niemand in leven blijven. Zijn woede vernietigt alles, net zoals vuur alles vernietigt. Als de Heer kwaad is, breken zelfs de rotsen in stukken.</span></p> 
  <h3 class="s">De Heer zal Nineve straffen</h3> 
  <p class="p"><span class="indent"></span><span class="verse"><sup id="Nah.1.7" class="v">7</sup>De Heer is goed. Als er gevaar is, is het bij hem veilig. Hij zorgt voor de mensen die bij hem bescherming zoeken.</span></p> 
  <p class="p"><span class="indent"></span><span class="verse"><sup id="Nah.1.8" class="v">8-11</sup>Maar de Heer zal Nineve straffen. Want de koning van die stad wilde tegen de Heer in opstand komen, hij bedacht alleen maar slechte plannen. Daarom zal de Heer Nineve helemaal vernietigen.</span></p> 
  <p class="p"><span class="indent"></span>De Heer zal zijn vijanden doden. Hij zal hen allemaal vernietigen. Ze kunnen niets tegen de Heer doen, en ze zullen niet meer terugkomen. Het lijkt alsof ze met elkaar heel sterk zijn, net als doornstruiken die in elkaar gegroeid zijn. Maar de Heer zal hen vernietigen. Ze worden vernietigd, zoals droog stro vernietigd wordt door vuur.<span class="verse"><sup id="Nah.1.12" class="v">12</sup>De Heer zegt tegen Israël: 'De Assyriërs zijn sterk, want ze hebben een groot leger. Maar toch zullen ze vernietigd worden. Er zal niemand van hen overblijven.</span></p> 
  <p class="p"><span class="indent"></span>Ik stuurde de Assyriërs naar jullie, Israëlieten, want ik wilde jullie straffen. Maar ik zal dat niet nog eens doen.<span class="verse"><sup id="Nah.1.13" class="v">13</sup>De Assyriërs zullen niet meer over jullie heersen. Ik zal jullie bevrijden.'</span></p> 
  <p class="p"><span class="indent"></span><span class="verse"><sup id="Nah.1.14" class="v">14</sup>En tegen de koning van Assyrië zegt de Heer: 'Jouw zoon zal geen koning worden na jou. Ik zal de godenbeelden in je tempel kapotslaan. Ik zal zelf een <span class="highlight tooltipkeyword" data-keyword="1823,1023,1024,1103" title="">graf</span> voor je graven. Want je verdient het niet om te leven.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Er komt weer vrede voor Juda</h3> 
  <p class="p"><h1>2</h1><span class="verse"><sup id="Nah.2.1" class="v">1</sup>Luister, Juda, er is goed nieuws! Er komt een boodschapper over de bergen, en hij zegt dat er vrede komt.</span></p> 
  <p class="p"><span class="indent"></span>Vier feest, en doe wat je aan de Heer beloofd hebt. Jullie zijn door slechte mensen onderdrukt. Maar die komen nooit meer terug, want ze zijn allemaal dood.<span class="verse"><sup id="Nah.2.2" class="v">2</sup>De Heer zegt: 'Inwoners van Nineve, let op! Jullie vijanden komen eraan, ze zullen jullie wegjagen. Bewaak de stad en de weg daarheen. Maak je klaar voor de strijd, verzamel al je <span class="highlight tooltipkeyword" data-keyword="29" title="">soldaten</span>. </span><span class="verse"><sup id="Nah.2.3" class="v">3</sup>Jullie hebben het mooie land van de Israëlieten vernield en al hun bezittingen meegenomen. Maar ik zal de Israëlieten weer net zo machtig maken als vroeger.'</span></p> 
  <p class="p"><span class="indent"></span><span class="verse"><sup id="Nah.2.4" class="v">4</sup>De vijanden zijn klaar voor de <span class="highlight tooltipkeyword" data-keyword="8" title="">aanval</span>. Ze hebben de <span class="highlight tooltipkeyword" data-keyword="29,41" title="">speren</span> al in de hand. Hun <span class="highlight tooltipkeyword" data-keyword="44" title="">schilden</span> zijn rood geverfd. Ze hebben rode <span class="highlight tooltipkeyword" data-keyword="1633,1108" title="">kleren</span> aan, en hun <span class="highlight tooltipkeyword" data-keyword="49" title="">wagens</span> zijn versierd met rode doeken. </span><span class="verse"><sup id="Nah.2.5" class="v">5</sup>De <span class="highlight tooltipkeyword" data-keyword="49" title="">wagens</span> gaan snel door de straten, ze rijden hard over de pleinen. Ze gaan zo snel als de bliksem, en ze zien eruit als een brandend vuur.</span></p> 
  <h3 class="s">Nineve kan niet verdedigd worden</h3> 
  <p class="p"><span class="indent"></span><span class="verse"><sup id="Nah.2.6" class="v">6</sup>De koning van Assyrië roept in Nineve zijn beste <span class="highlight tooltipkeyword" data-keyword="29" title="">soldaten</span> bij elkaar om te vechten. Ze struikelen als ze naar de <span class="highlight tooltipkeyword" data-keyword="35" title="">stadsmuur</span> rennen. Daar is een dak van <span class="highlight tooltipkeyword" data-keyword="44" title="">schilden</span> gemaakt om hen te beschermen. </span><span class="verse"><sup id="Nah.2.7" class="v">7</sup>Maar ze zien dat de <span class="highlight tooltipkeyword" data-keyword="36,1088" title="">poorten</span> bij de rivier al openstaan!</span></p> 
  <p class="p"><span class="indent"></span>Dan raakt iedereen in het paleis in paniek.<span class="verse"><sup id="Nah.2.8" class="v">8</sup>Daar zijn de vijanden al! Ze grijpen de koning. De koningin wordt uitgekleed en naakt weggebracht. Haar slavinnen klagen als droevige duiven, ze huilen van verdriet.</span></p> 
  <h3 class="s">Iedereen vlucht weg uit Nineve</h3> 
  <p class="p"><span class="indent"></span><span class="verse"><sup id="Nah.2.9" class="v">9</sup>De inwoners van Nineve vluchten de stad uit. De <span class="highlight tooltipkeyword" data-keyword="29" title="">soldaten</span> schreeuwen: 'Blijf hier, blijf hier!' Maar niemand luistert, en niemand komt terug.</span></p> 
  <p class="p"><span class="indent"></span><span class="verse"><sup id="Nah.2.10" class="v">10</sup>De vijanden roepen naar elkaar: 'Pak het goud, pak het zilver. De stad is vol kostbare schatten!'</span></p> 
  <p class="p"><span class="indent"></span><span class="verse"><sup id="Nah.2.11" class="v">11</sup>Nineve wordt leeggeroofd en verwoest. De mensen zijn bang, doodsbang.</span></p> 
  <h3 class="s">De Heer valt Nineve aan</h3> 
  <p class="p"><span class="indent"></span><span class="verse"><sup id="Nah.2.12" class="v">12-13</sup>Nineve leek op een plek waar leeuwen leven. Leeuwen zijn nergens bang voor. Oude en jonge leeuwen lopen rustig rond. Ze doden andere dieren en eten die op. Ze grijpen wat ze kunnen pakken.</span></p> 
  <p class="p"><span class="indent"></span>Ook de inwoners van Nineve waren nergens bang voor. Ze roofden zo veel als ze wilden, en brachten al die spullen naar de stad.</p> 
  <p class="p"><span class="indent"></span>Maar er zal van Nineve niets meer overblijven!</p> 
  <p class="p"><span class="indent"></span><span class="verse"><sup id="Nah.2.14" class="v">14</sup>De machtige Heer zegt: 'Nineve, ik zal je straffen. Ik zal je <span class="highlight tooltipkeyword" data-keyword="49,1753" title="">strijdwagens</span> verbranden. Ik zal je <span class="highlight tooltipkeyword" data-keyword="29" title="">soldaten</span> doden. Ik zal alles wat je geroofd hebt, weghalen uit je land. Niemand zal meer naar je boodschappers luisteren.'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Nineve wordt verwoest</h2> 
  <h3 class="s">Het leger van de vijand komt eraan</h3> 
  <p class="p"><h1>3</h1><span class="verse"><sup id="Nah.3.1" class="v">1</sup>Het zal slecht aflopen met de inwoners van Nineve. Ze hebben veel onschuldige mensen vermoord. Ze liegen en bedriegen. De stad is vol spullen die ze geroofd hebben. En ze gaan maar door met stelen.</span></p> 
  <p class="p"><span class="indent"></span><span class="verse"><sup id="Nah.3.2" class="v">2</sup>De vijanden van Nineve slaan hun paarden met zwepen, om ze harder te laten lopen! De wielen van hun <span class="highlight tooltipkeyword" data-keyword="49,1753" title="">strijdwagens</span> maken veel lawaai. </span><span class="verse"><sup id="Nah.3.3" class="v">3</sup>De vijanden komen op snelle paarden. Hun <span class="highlight tooltipkeyword" data-keyword="985,31" title="">zwaarden</span> en <span class="highlight tooltipkeyword" data-keyword="29,41" title="">speren</span> schitteren in het zonlicht. Er worden mensen neergestoken en doodgeslagen. Overal liggen dode lichamen, de mensen struikelen erover.</span></p> 
  <h3 class="s">Nineve bedriegt de hele wereld</h3> 
  <p class="p"><span class="indent"></span><span class="verse"><sup id="Nah.3.4" class="v">4-5</sup>De machtige Heer zegt: 'Nineve, ik zal je straffen omdat je zo slecht bent. Je lijkt op een <span class="highlight tooltipkeyword" data-keyword="88" title="">hoer</span> die zich heel mooi maakt, en met wie de mannen graag meegaan. Maar zij bedriegt hen allemaal.</span></p> 
  <p class="p"><span class="indent"></span>Nineve, jij bent net zo slecht. Je bent een mooie stad, de volken komen graag naar je toe. Maar jij bedriegt ze, je laat ze als slaven voor je werken.</p> 
  <p class="p"><span class="indent"></span>Daarom zal ik je straffen. Je zult vernederd worden, en de hele wereld zal zien hoe slecht je bent. Niemand zal nog respect voor je hebben.<span class="verse"><sup id="Nah.3.6" class="v">6</sup>Je zult een plaats worden waar mensen hun vuil neergooien. Iedereen die jou ziet, zal denken: Bah, wat stinkt het hier!</span></p> 
  <p class="p"><span class="indent"></span><span class="verse"><sup id="Nah.3.7" class="v">7</sup>Nineve, je zult verwoest worden. Niemand zal meer iets met je te maken willen hebben. Niemand zal verdriet om jou hebben, niemand wil je troosten.'</span></p> 
  <h3 class="s">Nineve zal bescherming zoeken</h3> 
  <p class="p"><span class="indent"></span><span class="verse"><sup id="Nah.3.8" class="v">8</sup>Nineve, jij bent niet beter dan Thebe, die stad aan de <span class="highlight tooltipkeyword" data-keyword="1160" title="">Nijl</span>. Rondom Thebe was veel water, zodat de stad beschermd was tegen vijanden. </span><span class="verse"><sup id="Nah.3.9" class="v">9</sup>Thebe was sterk, en de stad kreeg ook nog hulp van <span class="highlight tooltipkeyword" data-keyword="29" title="">soldaten</span> uit Nubië, Egypte, <span class="highlight tooltipkeyword" data-keyword="1154" title="">Put</span> en Libië!</span></p> 
  <p class="p"><span class="indent"></span><span class="verse"><sup id="Nah.3.10" class="v">10</sup>Toch werden alle inwoners van Thebe gevangengenomen. De vijanden brachten iedereen weg naar een ander land. Kleine kinderen werden gedood op de hoeken van de straten. De leiders van de stad werden met kettingen vastgebonden en als slaven verkocht.</span></p> 
  <p class="p"><span class="indent"></span><span class="verse"><sup id="Nah.3.11" class="v">11</sup>Inwoners van Nineve, dat zal ook met jullie gebeuren. Jullie zullen je kracht verliezen, net zoals iemand die dronken is. Dan zullen jullie bescherming zoeken tegen jullie vijanden.</span></p> 
  <h3 class="s">Het einde van Nineve is dichtbij</h3> 
  <p class="p"><span class="indent"></span><span class="verse"><sup id="Nah.3.12" class="v">12</sup>Assyriërs, jullie hebben steden met sterke muren. Maar vijanden kunnen die steden makkelijk veroveren. Net zo makkelijk als iemand die <span class="highlight tooltipkeyword" data-keyword="1102" title="">vijgen</span> wil eten. Hij hoeft alleen maar aan de boom te schudden, en de rijpe <span class="highlight tooltipkeyword" data-keyword="1102" title="">vijgen</span> vallen eruit.</span></p> 
  <p class="p"><span class="indent"></span><span class="verse"><sup id="Nah.3.13" class="v">13</sup>Jullie <span class="highlight tooltipkeyword" data-keyword="29" title="">soldaten</span> kunnen niet meer vechten, ze zijn net als vrouwen zonder wapens. De vijanden kunnen zomaar jullie land binnenkomen, want de <span class="highlight tooltipkeyword" data-keyword="36,1088" title="">poorten</span> van jullie steden zijn helemaal verbrand.</span></p> 
  <p class="p"><span class="indent"></span><span class="verse"><sup id="Nah.3.14" class="v">14</sup>Inwoners van Nineve, zorg dat je genoeg water hebt, want de stad wordt aangevallen. Pak klei, ga stenen maken en repareer de muren. </span><span class="verse"><sup id="Nah.3.15" class="v">15</sup>Maar wat je ook doet, jullie zullen sterven in het vuur. De vijanden zullen alles vernietigen, net zoals sprinkhanen alles vernietigen.</span></p> 
  <h3 class="s">Niemand wil in de stad blijven</h3> 
  <p class="p"><span class="indent"></span><span class="verse"><sup id="Nah.3.16" class="v">16</sup>Er waren veel handelaars in Nineve, meer dan er sterren zijn aan de hemel. Maar plotseling waren ze allemaal verdwenen.</span></p> 
  <p class="p"><span class="indent"></span><span class="verse"><sup id="Nah.3.17" class="v">17</sup>Ook jullie leiders en jullie ambtenaren zijn opeens verdwenen. Ze zijn net als sprinkhanen: Als het nog koel is, zitten sprinkhanen op de muren. Maar als het te warm wordt, vliegen ze weg. En niemand weet waarheen.</span></p> 
  <h3 class="s">Nineve houdt op te bestaan</h3> 
  <p class="p"><span class="indent"></span><span class="verse"><sup id="Nah.3.18" class="v">18</sup>Koning van Assyrië, de bestuurders van je land zitten te slapen. De leiders doen niets meer. Het volk lijkt op een kudde <span class="highlight tooltipkeyword" data-keyword="1227,1269" title="">schapen</span> die de bergen in gevlucht zijn. Er is niemand meer die hen bij elkaar brengt.</span></p> 
  <p class="p"><span class="indent"></span><span class="verse"><sup id="Nah.3.19" class="v">19</sup>Nineve, je wordt helemaal verwoest, en je zult nooit meer opgebouwd worden. Alle mensen zullen blij zijn als ze horen wat er met jou gebeurd is. Want je inwoners hebben altijd verschrikkelijke dingen gedaan!</span></p> 
  <br> 
   
 </div> 
</div>