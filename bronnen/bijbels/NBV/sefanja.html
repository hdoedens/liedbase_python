<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Zeph.1.1" class="v">1</sup>Dit zijn de woorden die de <span class="nd">HEER</span> richtte tot <span class="highlight tooltipkeyword" data-keyword="1033" title="">Sefanja</span>, de zoon van Kusi, de zoon van Gedalja, de zoon van Amarja, de zoon van Hizkia, toen Josia, de zoon van Amon, in Juda regeerde.</span></p> 
  <h3 class="s">De <span class="highlight tooltipkeyword" data-keyword="1037,1036,1046" title="">dag van de HEER</span></h3> 
  <p class="p"><span class="indent"></span><span class="verse"><sup id="Zeph.1.2" class="v">2</sup>Alles zal ik van de aardbodem wegvagen -&nbsp;spreekt de <span class="nd">HEER</span>. </span><span class="verse"><sup id="Zeph.1.3" class="v">3</sup>Mens en dier zal ik wegvagen. Ik zal de vogels aan de hemel wegvagen en de vissen in de zee, alles wat de zondaars ten val heeft gebracht. En ik laat de mensen van de aardbodem verdwijnen -&nbsp;spreekt de <span class="nd">HEER</span>. </span><span class="verse"><sup id="Zeph.1.4" class="v">4</sup>Ik zal mijn hand naar Juda en de inwoners van Jeruzalem uitstrekken. Daar zal ik de <span class="highlight tooltipkeyword" data-keyword="1127" title="">Baäls</span>, de afgodendienaars en de <span class="highlight tooltipkeyword" data-keyword="989" title="">priesters</span> vernietigen. </span><span class="verse"><sup id="Zeph.1.5" class="v">5</sup>Ik zal wegvagen wie op het <span class="highlight tooltipkeyword" data-keyword="1080" title="">dak</span> knielt voor het sterrenleger aan de hemel, wie knielt voor de <span class="nd">HEER</span> en trouw aan hem zweert, maar tegelijk ook aan <span class="highlight tooltipkeyword" data-keyword="503" title="">Milkom</span>.<span class="tooltipfoot" title="<span verse_id='Zeph.1.5' id='Zeph.1.5!f.1' class='note f'><span class='fr'>(1:5) </span><span class='fq'>Milkom&nbsp;</span><span class='ft'>- Voorgestelde lezing ondersteund door sommige handschriften van de Septuaginta, door de Pesjitta en de Vulgata. MT: 'hun koning'.</span></span>">&nbsp;<span class="highlighticon icon-stack"></span></span> </span><span class="verse"><sup id="Zeph.1.6" class="v">6</sup>Ik zal vernietigen wie de <span class="nd">HEER</span> de rug toekeert, hem niet zoekt en hem niet raadpleegt.</span></p> 
  <p class="b"></p> 
  <span class="verse"><p class="q"><span class="verse"><sup id="Zeph.1.7" class="v">7</sup>Wees stil voor God, de <span class="nd">HEER</span>,</span></p><p class="q">de dag van de <span class="nd">HEER</span> is nabij!</p><p class="q">De <span class="nd">HEER</span> zal een offermaaltijd houden</p><p class="q">en zijn genodigden <span class="highlight tooltipkeyword" data-keyword="1038" title="">heiligen</span>.</p></span> 
  <span class="verse"><p class="q"><span class="verse"><sup id="Zeph.1.8" class="v">8</sup>Op de dag van die maaltijd</span></p><p class="q">zal ik de leiders en de koningszonen straffen,</p><p class="q">en al wie zich hult in uitheemse kledij.</p></span> 
  <span class="verse"><p class="q"><span class="verse"><sup id="Zeph.1.9" class="v">9</sup>Op die dag zal ik straffen wie over de drempel springt,</span></p><p class="q">wie het huis van zijn heer vult met geweld en bedrog.</p></span> 
  <span class="verse"><p class="q"><span class="verse"><sup id="Zeph.1.10" class="v">10</sup>Op die dag -&nbsp;spreekt de <span class="nd">HEER</span>&nbsp;-</span></p><p class="q">klinkt er geschreeuw uit de Vispoort,</p><p class="q">gehuil uit de nieuwe stad,</p><p class="q">en heerst er verslagenheid in de heuvels.</p></span> 
  <span class="verse"><p class="q"><span class="verse"><sup id="Zeph.1.11" class="v">11</sup>Huil, bewoners van de Vijzelbuurt:</span></p><p class="q">de handelaars zijn omgekomen,</p><p class="q">de geldwegers zijn uitgeroeid.</p></span> 
  <span class="verse"><p class="q"><span class="verse"><sup id="Zeph.1.12" class="v">12</sup>Dan doorzoek ik Jeruzalem met <span class="highlight tooltipkeyword" data-keyword="1098,1839" title="">lampen</span>,</span></p><p class="q">straf ik hen die zich aan <span class="highlight tooltipkeyword" data-keyword="1101" title="">wijn</span> te buiten gaan en denken:</p><p class="q">De <span class="nd">HEER</span> doet geen goed en geen kwaad.</p></span> 
  <span class="verse"><p class="q"><span class="verse"><sup id="Zeph.1.13" class="v">13</sup>Hun bezittingen worden buitgemaakt,</span></p><p class="q">hun <span class="highlight tooltipkeyword" data-keyword="1173,1087" title="">huizen</span> verwoest.</p><p class="q">Ze zullen <span class="highlight tooltipkeyword" data-keyword="1173,1087" title="">huizen</span> bouwen maar er niet in wonen,</p><p class="q">wijngaarden planten maar de <span class="highlight tooltipkeyword" data-keyword="1101" title="">wijn</span> niet drinken.</p><p class="b"></p></span> 
  <span class="verse"><p class="q"><span class="verse"><sup id="Zeph.1.14" class="v">14</sup>De grote dag van de <span class="nd">HEER</span> is nabij,</span></p><p class="q">hij is nabij en komt zeer snel.</p><p class="q">Hoor! De dag van de <span class="nd">HEER</span>!</p><p class="q">Zelfs de dappersten schreeuwen het uit!</p></span> 
  <span class="verse"><p class="q"><span class="verse"><sup id="Zeph.1.15" class="v">15</sup>Die dag zal een dag zijn van razernij,</span></p><p class="q">een dag van angst en benauwdheid,</p><p class="q">een dag van rampspoed en onheil,</p><p class="q">een dag van duisternis en donkerheid,</p><p class="q">een dag van dreigende, donkere wolken,</p></span> 
  <span class="verse"><p class="q"><span class="verse"><sup id="Zeph.1.16" class="v">16</sup>een dag van <span class="highlight tooltipkeyword" data-keyword="1006" title="">hoorngeschal</span> en krijgsgeschreeuw</span></p><p class="q">tegen de vestingsteden en hun hoge torens.</p><p class="b"></p></span> 
  <span class="verse"><p class="q"><span class="verse"><sup id="Zeph.1.17" class="v">17</sup>Ik zal de mensen angst aanjagen,</span></p><p class="q">ze zullen rondlopen als blinden,</p><p class="q">want ze hebben tegen de <span class="nd">HEER</span> gezondigd.</p><p class="q">Hun bloed wordt vergoten als was het maar stof,</p><p class="q">hun vlees zal tot straatvuil vergaan.</p></span> 
  <p class="p"><span class="indent"></span><span class="verse"><sup id="Zeph.1.18" class="v">18</sup>Goud noch zilver kan hen redden</span></p> 
  <p class="q">als de toorn van de <span class="nd">HEER</span> hen treft,</p> 
  <p class="q">als het vuur van zijn woede de aarde verteert</p> 
  <p class="q">en hij al haar bewoners een gruwelijk einde bereidt.</p> 
  <p class="b"></p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="Zeph.2.1" class="v">1</sup>Kom tot jezelf en kom samen, schaamteloos volk, </span><span class="verse"><sup id="Zeph.2.2" class="v">2</sup>voordat mijn besluit gestalte krijgt -&nbsp;een dag verwaait als kaf&nbsp;-, voordat de brandende toorn van de <span class="nd">HEER</span> zich tegen je keert, voordat de dag van de toorn van de <span class="nd">HEER</span> zich tegen je keert. </span><span class="verse"><sup id="Zeph.2.3" class="v">3</sup>Zoek de <span class="nd">HEER</span>, allen in het land die nederig zijn en naar zijn wetten leven, zoek <span class="highlight tooltipkeyword" data-keyword="1631,1630,1629,1621" title="">rechtvaardigheid</span>, zoek nederigheid: misschien blijven jullie dan gespaard op de dag van de toorn van de <span class="nd">HEER</span>.</span></p> 
  <h3 class="s"><span class="highlight tooltipster" title="<a href='zoeken?zoekterm=profetie&amp;zoekoptie=all'>Zoeken</a>">Profetie</span> over de omringende volken</h3> 
  <p class="p"><span class="indent"></span><span class="verse"><sup id="Zeph.2.4" class="v">4</sup>Gaza zal verlaten zijn, Askelon een woestenij, Asdod wordt midden op de dag ontvolkt, Ekron ontworteld. </span><span class="verse"><sup id="Zeph.2.5" class="v">5</sup>Wee jullie, bewoners van de kustvlakte, Kretenzers! De <span class="nd">HEER</span> richt zich tegen jou, Kanaän, land van de <span class="highlight tooltipkeyword" data-keyword="1764" title="">Filistijnen</span>! Ik zal je te gronde richten, met al je bewoners. </span><span class="verse"><sup id="Zeph.2.6" class="v">6</sup>De kustvlakte wordt grasland, met weidegrond voor <span class="highlight tooltipkeyword" data-keyword="1115,92" title="">herders</span> en <span class="highlight tooltipkeyword" data-keyword="1016" title="">kooien</span> voor <span class="highlight tooltipkeyword" data-keyword="1269,1227" title="">schapen</span> en <span class="highlight tooltipkeyword" data-keyword="1269,1308" title="">geiten</span>. </span><span class="verse"><sup id="Zeph.2.7" class="v">7</sup>Het gebied zal toevallen aan wie er van Juda overblijven. Zij zullen daar weiden en 's avonds rusten in de <span class="highlight tooltipkeyword" data-keyword="1173,1087" title="">huizen</span> van Askelon, want de <span class="nd">HEER</span>, hun God, zal naar hen omzien en hun lot ten goede keren.</span></p> 
  <p class="b"></p> 
  <p class="p"><span class="indent"></span><span class="verse"><sup id="Zeph.2.8" class="v">8</sup>Ik heb de hoon van Moab gehoord en de spot van Ammon, ik heb gehoord hoe ze mijn volk hoonden en zijn gebied bedreigden. </span><span class="verse"><sup id="Zeph.2.9" class="v">9</sup>Daarom, zo waar ik leef -&nbsp;spreekt de <span class="nd">HEER</span> van de hemelse machten, de God van Israël&nbsp;-, Moab zal worden als Sodom en Ammon als Gomorra: een distelveld, een zoutput, voor altijd een woestenij. Ze zullen worden geplunderd door wat er nog over is van mijn volk, hun bezit valt toe aan wat er van mijn natie nog rest. </span><span class="verse"><sup id="Zeph.2.10" class="v">10</sup>Dat is het loon voor de hoogmoed waarmee ze het volk van de <span class="nd">HEER</span> van de hemelse machten hebben gehoond en bedreigd! </span><span class="verse"><sup id="Zeph.2.11" class="v">11</sup>De <span class="nd">HEER</span> zal ze ontzag inboezemen, hij zal alle <span class="highlight tooltipkeyword" data-keyword="521" title="">goden</span> van de aarde doen verschrompelen. Aan alle kusten zal men voor hem knielen, ieder in zijn eigen land.</span></p> 
  <p class="b"></p> 
  <p class="p"><span class="indent"></span><span class="verse"><sup id="Zeph.2.12" class="v">12</sup>Nubiërs, jullie worden door mijn <span class="highlight tooltipkeyword" data-keyword="985,31" title="">zwaard</span> doorboord!</span></p> 
  <p class="b"></p> 
  <span class="verse"><p class="q"><span class="verse"><sup id="Zeph.2.13" class="v">13</sup>Hij zal zijn hand uitstrekken naar het noorden,</span></p><p class="q">Assyrië te gronde richten,</p><p class="q">Nineve tot een wildernis maken,</p><p class="q">dor als een woestijn.</p></span> 
  <span class="verse"><p class="q"><span class="verse"><sup id="Zeph.2.14" class="v">14</sup>Kudden zullen er een rustplaats vinden,</span></p><p class="q">allerlei dieren zullen er samentroepen,</p><p class="q">uilen en stekelvarkens zullen zich nestelen tussen de zuilen.</p><p class="q">Hoor hoe het huilt door de vensters,</p><p class="q">puin ligt op de drempels, het cederhout is losgerukt.</p></span> 
  <p class="p"><span class="indent"></span><span class="verse"><sup id="Zeph.2.15" class="v">15</sup>Dat is er over van die vrolijke stad,</span></p> 
  <p class="q">de stad die zo onbezorgd leefde,</p> 
  <p class="q">die dacht: Ik, en ik alleen!</p> 
  <p class="q">Ach, wat een wildernis is ze geworden,</p> 
  <p class="q">een rustplaats voor wilde dieren.</p> 
  <p class="q">Wie er voorbij komt sist tussen zijn tanden</p> 
  <p class="q">en gebaart vol afschuw met zijn hand.</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Profetie over Jeruzalem</h3> 
  <p class="q"><h1>3</h1><sup id="Zeph.3.1" class="v">1</sup>Wee de opstandige, bezoedelde, gewelddadige stad!</p> 
  <span class="verse"><p class="q"><sup id="Zeph.3.2" class="v">2</sup>Ze luistert naar niemand,</p><p class="q">neemt geen terechtwijzing aan,</p><p class="q">vertrouwt niet op de <span class="nd">HEER</span>,</p><p class="q">wendt zich niet tot haar God.</p></span> 
  <span class="verse"><p class="q"><sup id="Zeph.3.3" class="v">3</sup>Haar leiders zijn brullende leeuwen,</p><p class="q">haar rechters wolven in de avond</p><p class="q">die 's ochtends niets meer te kluiven hebben.</p></span> 
  <span class="verse"><p class="q"><sup id="Zeph.3.4" class="v">4</sup>Haar <span class="highlight tooltipkeyword" data-keyword="1031" title="">profeten</span> zijn gewetenloze bedriegers,</p><p class="q">haar <span class="highlight tooltipkeyword" data-keyword="989" title="">priesters</span> ontwijden wat <span class="highlight tooltipkeyword" data-keyword="1038" title="">heilig</span> is</p><p class="q">en doen de wet geweld aan.</p></span> 
  <span class="verse"><p class="q"><sup id="Zeph.3.5" class="v">5</sup>Maar de <span class="nd">HEER</span> is in haar midden, hij is <span class="highlight tooltipkeyword" data-keyword="1630,1629,1621" title="">rechtvaardig</span>,</p><p class="q">hij doet geen <span class="highlight tooltipkeyword" data-keyword="1711,1710" title="">onrecht</span>.</p><p class="q">Iedere ochtend wanneer het licht wordt</p><p class="q">spreekt hij recht, en nooit ontbreekt hij.</p><p class="q">Maar wie <span class="highlight tooltipkeyword" data-keyword="1711,1710" title="">onrecht</span> doet, kent geen schaamte.</p><p class="b"></p></span> 
  <span class="verse"><p class="q"><sup id="Zeph.3.6" class="v">6</sup>Volken heb ik uitgeroeid,</p><p class="q">hun torens vernield,</p><p class="q">hun straten verwoest,</p><p class="q">niemand kan er door.</p><p class="q">Hun steden zijn vernietigd,</p><p class="q">geen mens kan er meer wonen.</p></span> 
  <span class="verse"><p class="q"><sup id="Zeph.3.7" class="v">7</sup>Ik zei: 'Heb toch ontzag voor mij,</p><p class="q">laat je door mij vermanen.'</p><p class="q">Dan zou haar woonplaats niet vernietigd zijn,</p><p class="q">dan had ik haar niet hoeven te straffen.</p><p class="q">Maar nee, ze deden telkens weer de schandelijkste dingen.</p></span> 
  <span class="verse"><p class="q"><sup id="Zeph.3.8" class="v">8</sup>Wacht maar -&nbsp;spreekt de <span class="nd">HEER</span>&nbsp;-,</p><p class="q">wacht op de dag dat ik mijn buit kom halen.</p><p class="q">Ik heb besloten volken te verzamelen</p><p class="q">en koninkrijken bijeen te halen,</p><p class="q">en mijn toorn, mijn laaiende woede over ze uit te storten.</p><p class="q">Door het vuur van mijn woede vergaat heel de aarde.</p><p class="b"></p></span> 
  <span class="verse"><p class="q"><sup id="Zeph.3.9" class="v">9</sup>Dan zal ik de lippen van de volken <span class="highlight tooltipkeyword" data-keyword="1691,1690,1694,1699,1698" title="">rein</span> maken,</p><p class="q">zij zullen de naam van de <span class="nd">HEER</span> aanroepen,</p><p class="q">ze zullen hem dienen, zij aan zij.</p></span> 
  <span class="verse"><p class="q"><sup id="Zeph.3.10" class="v">10</sup>Van over de rivieren van Nubië</p><p class="q">zullen zij die ik verstrooid heb</p><p class="q">mij komen vereren</p><p class="q">en mij hun offergaven brengen.</p></span> 
  <span class="verse"><p class="q"><sup id="Zeph.3.11" class="v">11</sup>Op die dag hoef je je niet meer te schamen</p><p class="q">voor alle daden waarmee je tegen mij in opstand kwam.</p><p class="q">Wie van overmoed vrolijk is laat ik uit je midden verdwijnen,</p><p class="q">op mijn <span class="highlight tooltipkeyword" data-keyword="1038" title="">heilige</span> berg zul je niet meer hoogmoedig zijn.</p></span> 
  <span class="verse"><p class="q"><sup id="Zeph.3.12" class="v">12</sup>Ik zal een arm en zwak volk binnen je <span class="highlight tooltipkeyword" data-keyword="35,1088" title="">muren</span> achterlaten</p><p class="q">dat in de naam van de <span class="nd">HEER</span> een toevlucht vindt.</p></span> 
  <span class="verse"><p class="q"><sup id="Zeph.3.13" class="v">13</sup>Wie er van Israël overblijven, zullen niet langer <span class="highlight tooltipkeyword" data-keyword="1711,1710" title="">onrecht</span> doen,</p><p class="q">ze zullen geen leugens spreken,</p><p class="q">uit hun mond zal geen bedrieglijke taal meer klinken.</p><p class="q">Ze zullen weiden en rustig liggen, en niemand die ze stoort.</p><p class="b"></p></span> 
  <span class="verse"><p class="q"><sup id="Zeph.3.14" class="v">14</sup>Jubel, vrouwe Sion,</p><p class="q">zing van vreugde, Israël,</p><p class="q">juich met heel je <span class="highlight tooltipkeyword" data-keyword="631" title="">hart</span>, vrouwe Jeruzalem!</p></span> 
  <span class="verse"><p class="q"><sup id="Zeph.3.15" class="v">15</sup>De <span class="nd">HEER</span> heeft het vonnis over jou tenietgedaan</p><p class="q">en je vijand verdreven.</p><p class="q">De <span class="nd">HEER</span>, de koning van Israël, is in je midden,</p><p class="q">je hebt geen kwaad meer te vrezen.</p></span> 
  <span class="verse"><p class="q"><sup id="Zeph.3.16" class="v">16</sup>Op die dag zal men tegen Jeruzalem zeggen:</p><p class="q">'Wees niet bang, Sion!</p><p class="q">Laat de moed niet zinken!'</p></span> 
  <span class="verse"><p class="q"><sup id="Zeph.3.17" class="v">17</sup>De <span class="nd">HEER</span>, je God, zal in je midden zijn,</p><p class="q">hij is de held die je bevrijdt.</p><p class="q">Hij zal vol blijdschap zijn, verheugd over jou,</p><p class="q">in zijn <span class="highlight tooltipkeyword" data-keyword="1054,1056" title="">liefde</span> zal hij zwijgen,</p><p class="q">in zijn vreugde zal hij over je jubelen.</p></span> 
  <span class="verse"><p class="q"><sup id="Zeph.3.18" class="v">18</sup>Alle treurenden zal ik bijeenbrengen,</p><p class="q">verzamelen wie op je feesten moesten ontbreken.</p><p class="q">Hun vernedering drukte zwaar op de stad.</p></span> 
  <span class="verse"><p class="q"><sup id="Zeph.3.19" class="v">19</sup>In die tijd zal ik afrekenen met je verdrukkers,</p><p class="q">de kreupelen zal ik redden,</p><p class="q">de verstrooiden bijeenbrengen.</p><p class="q">En hen die in de hele wereld werden veracht</p><p class="q">zal ik met eer en roem overladen.</p><p class="p"><span class="verse"><sup id="Zeph.3.20" class="v">20</sup>In die tijd breng ik jullie terug.</span></p><p class="q">Ik zal jullie verzamelen,</p><p class="q">je zult met eer en roem overladen worden</p><p class="q">door alle volken op aarde.</p><p class="q">Met eigen ogen zullen jullie zien hoe ik je lot ten goede keer</p><p class="q">-&nbsp;zegt de <span class="nd">HEER</span>.</p><p></p></span> 
  <br> 
   
 </div> 
</div>