<div class="bibletext"> 
 <div id="scroller"> 
  <h3 class="s">Over de herbouw van de tempel</h3> 
  <p class="p"><h1>1</h1><span class="verse"><sup id="Hag.1.1" class="v">1</sup>In het tweede regeringsjaar van koning Darius, op de eerste dag van de zesde maand, richtte de <span class="nd">HEER</span> zich bij monde van de <span class="highlight tooltipkeyword" data-keyword="1030,1035,1032,1033" title="">profeet</span> Haggai tot Zerubbabel, zoon van Sealtiël en gouverneur van Juda, en tot <span class="highlight tooltipkeyword" data-keyword="1724" title="">Jozua</span>, zoon van Josadak en <span class="highlight tooltipkeyword" data-keyword="589,1940" title="">hogepriester</span>: </span><span class="verse"><sup id="Hag.1.2" class="v">2</sup>'Dit zegt de <span class="nd">HEER</span> van de hemelse machten: Dit volk beweert dat de tijd nog niet gekomen is om de tempel van de <span class="nd">HEER</span> weer op te bouwen. </span><span class="verse"><sup id="Hag.1.3" class="v">3</sup>Maar,' zo sprak de <span class="nd">HEER</span> bij monde van de <span class="highlight tooltipkeyword" data-keyword="1030,1035,1032,1033" title="">profeet</span> Haggai, </span><span class="verse"><sup id="Hag.1.4" class="v">4</sup>'is de tijd dan wel gekomen om zelf in mooi afgewerkte <span class="highlight tooltipkeyword" data-keyword="1173,1087" title="">huizen</span> te wonen? En dat terwijl mijn <span class="highlight tooltipkeyword" data-keyword="1173,1087" title="">huis</span> nog een ruïne is! </span><span class="verse"><sup id="Hag.1.5" class="v">5</sup>Nu dan - dit zegt de <span class="nd">HEER</span> van de hemelse machten: Welke weg zijn jullie ingeslagen? Denk toch na! </span><span class="verse"><sup id="Hag.1.6" class="v">6</sup>Jullie hebben veel <span class="highlight tooltipkeyword" data-keyword="67" title="">gezaaid</span> maar weinig geoogst; jullie eten maar raken nooit verzadigd, jullie drinken maar nooit is het genoeg, jullie kleden je maar krijgen het nooit warm; de dagloner krijgt zijn <span class="highlight tooltipkeyword" data-keyword="443" title="">geld</span> maar het verdwijnt in een beurs vol gaten. </span><span class="verse"><sup id="Hag.1.7" class="v">7</sup>Dit zegt de <span class="nd">HEER</span> van de hemelse machten: Welke weg zijn jullie eigenlijk ingeslagen? </span><span class="verse"><sup id="Hag.1.8" class="v">8</sup>Ga naar de bergen, haal daar hout en bouw mijn <span class="highlight tooltipkeyword" data-keyword="1173,1087" title="">huis</span> weer op. Met vreugde zal ik het aanvaarden en er mij in al mijn luister tonen -&nbsp;zegt de <span class="nd">HEER</span>. </span><span class="verse"><sup id="Hag.1.9" class="v">9</sup>Jullie hebben veel verwacht, maar hoe weinig is het geworden, en wat jullie wél binnenhaalden, is door mijn adem vernietigd. En waarom? -&nbsp;spreekt de <span class="nd">HEER</span> van de hemelse machten. Omdat mijn <span class="highlight tooltipkeyword" data-keyword="1173,1087" title="">huis</span> nog altijd een ruïne is, terwijl ieder van jullie zich uitslooft voor zijn eigen <span class="highlight tooltipkeyword" data-keyword="1173,1087" title="">huis</span>. </span><span class="verse"><sup id="Hag.1.10" class="v">10</sup>Daarom onthoudt de hemel jullie zijn dauw en brengt de aarde niets meer op. </span><span class="verse"><sup id="Hag.1.11" class="v">11</sup>Ik heb het land en de bergen, het koren, de <span class="highlight tooltipkeyword" data-keyword="1101" title="">wijn</span> en de olie, al wat de aarde opbrengt, ieder mens en elk dier, en alles wat jullie moeizaam tot stand hebben gebracht, met droogte getroffen.'</span></p> 
  <p class="p"><span class="indent"></span><span class="verse"><sup id="Hag.1.12" class="v">12</sup>Zerubbabel, zoon van Sealtiël, en <span class="highlight tooltipkeyword" data-keyword="1724" title="">Jozua</span>, zoon van Josadak en <span class="highlight tooltipkeyword" data-keyword="589,1940" title="">hogepriester</span>, en wie er van het volk nog over waren, luisterden naar de oproep die de <span class="nd">HEER</span>, hun God, had gedaan; ze luisterden naar de woorden van de <span class="highlight tooltipkeyword" data-keyword="1030,1035,1032,1033" title="">profeet</span> Haggai, die door de <span class="nd">HEER</span>, hun God, gezonden was. En het volk werd vervuld van vrees voor de <span class="nd">HEER</span>. </span><span class="verse"><sup id="Hag.1.13" class="v">13</sup>Maar Haggai, de bode van de <span class="nd">HEER</span>, zei in opdracht van de <span class="nd">HEER</span> tot het volk: 'Ik ben bij jullie -&nbsp;spreekt de <span class="nd">HEER</span>.'</span></p> 
  <p class="p"><span class="indent"></span><span class="verse"><sup id="Hag.1.14" class="v">14</sup>Zo zette de <span class="nd">HEER</span> Zerubbabel, zoon van Sealtiël en gouverneur van Juda, en <span class="highlight tooltipkeyword" data-keyword="1724" title="">Jozua</span>, zoon van Josadak en <span class="highlight tooltipkeyword" data-keyword="589,1940" title="">hogepriester</span>, en wie er van het volk nog over waren, ertoe aan te beginnen met het herstel van de tempel van de <span class="nd">HEER</span> van de hemelse machten, hun God. </span><span class="verse"><sup id="Hag.1.15" class="v">15</sup>Ze<span class="tooltipfoot" title="<span verse_id='Hag.1.15' id='Hag.1.15!f.1' class='note f'><span class='fr'>(1:15-2:23) </span><span class='ft'>In sommige vertalingen zijn deze verzen genummerd als 2:1-24.</span></span>">&nbsp;<span class="highlighticon icon-stack"></span></span> gingen aan het werk op de vierentwintigste dag van de zesde maand.</span></p> 
  <p class="b"></p> 
  <p class="p"><span class="indent"></span>In het tweede regeringsjaar van koning Darius,</p> 
  <p></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>2</h1><sup id="Hag.2.1" class="v">1</sup>op de eenentwintigste dag van de zevende maand, sprak de <span class="nd">HEER</span> opnieuw bij monde van de <span class="highlight tooltipkeyword" data-keyword="1030,1035,1032,1033" title="">profeet</span> Haggai. Hij droeg hem op: <sup id="Hag.2.2" class="v">2</sup>'Zeg tegen Zerubbabel, zoon van Sealtiël en gouverneur van Juda, en tegen <span class="highlight tooltipkeyword" data-keyword="1724" title="">Jozua</span>, zoon van Josadak en <span class="highlight tooltipkeyword" data-keyword="589,1940" title="">hogepriester</span>, en tegen wie er van het volk nog over zijn: <sup id="Hag.2.3" class="v">3</sup>"Wie van jullie heeft deze tempel nog in zijn vroegere luister gezien? En hoe ziet hij er nu uit? Jullie denken zeker dat het niets meer kan worden!" <sup id="Hag.2.4" class="v">4</sup>Maar houd vol, Zerubbabel -&nbsp;spreekt de <span class="nd">HEER</span>&nbsp;-, houd vol, <span class="highlight tooltipkeyword" data-keyword="1724" title="">Jozua</span>, zoon van Josadak en <span class="highlight tooltipkeyword" data-keyword="589,1940" title="">hogepriester</span>; jullie allen, bewoners van dit land, houd vol! -&nbsp;spreekt de <span class="nd">HEER</span>. Werk door, ik ben bij jullie -&nbsp;spreekt de <span class="nd">HEER</span> van de hemelse machten. <sup id="Hag.2.5" class="v">5</sup>Dat heb ik jullie beloofd toen jullie wegtrokken uit Egypte; ik zal steeds in jullie midden aanwezig zijn, wees dus niet bevreesd. <sup id="Hag.2.6" class="v">6</sup>Want dit zegt de <span class="nd">HEER</span> van de hemelse machten: Nog een korte tijd, een ogenblik slechts, en ik zal de hemel en de aarde, de zee en het land doen beven. <sup id="Hag.2.7" class="v">7</sup>Alle volken breng ik in beroering, hun schatten zullen mij toevallen en mijn huis zal ik vullen met pracht en rijkdom -&nbsp;zegt de <span class="nd">HEER</span> van de hemelse machten. <sup id="Hag.2.8" class="v">8</sup>Het zilver is voor mij en het goud is voor mij -&nbsp;spreekt de <span class="nd">HEER</span> van de hemelse machten. <sup id="Hag.2.9" class="v">9</sup>De luister van deze tempel zal groot zijn, nog groter dan voorheen -&nbsp;zegt de <span class="nd">HEER</span> van de hemelse machten&nbsp;-, en van hieruit zal ik jullie vrede en voorspoed geven -&nbsp;spreekt de <span class="nd">HEER</span> van de hemelse machten.'</p> 
  <p class="b"></p> 
  <p class="p"><span class="verse"><sup id="Hag.2.10" class="v">10</sup>Op de vierentwintigste dag van de negende maand, in het tweede regeringsjaar van Darius, richtte de <span class="nd">HEER</span> zich tot de <span class="highlight tooltipkeyword" data-keyword="1030,1035,1032,1033" title="">profeet</span> Haggai: </span><span class="verse"><sup id="Hag.2.11" class="v">11</sup>'Dit zegt de <span class="nd">HEER</span> van de hemelse machten: Vraag de <span class="highlight tooltipkeyword" data-keyword="989" title="">priesters</span> hierover een uitspraak te doen: </span><span class="verse"><sup id="Hag.2.12" class="v">12</sup>Als iemand <span class="highlight tooltipkeyword" data-keyword="577" title="">offervlees</span> bij zich draagt in een plooi van zijn <span class="highlight tooltipkeyword" data-keyword="1634,1108,1175" title="">mantel</span>, en deze plooi komt in aanraking met brood of met gekookt voedsel, met <span class="highlight tooltipkeyword" data-keyword="1101" title="">wijn</span>, olie of met wat voor voedsel ook, wordt dat voedsel daardoor dan heilig?' 'Nee,' antwoordden de <span class="highlight tooltipkeyword" data-keyword="989" title="">priesters</span> op deze vraag. </span><span class="verse"><sup id="Hag.2.13" class="v">13</sup>Vervolgens vroeg Haggai: 'Als iemand die <span class="highlight tooltipkeyword" data-keyword="1691,1690,1694,1699,1698" title="">onrein</span> is doordat hij met een lijk in aanraking is geweest, zulk voedsel aanraakt, wordt het daardoor dan <span class="highlight tooltipkeyword" data-keyword="1691,1690,1694,1699,1698" title="">onrein</span>?' 'Ja,' antwoordden de <span class="highlight tooltipkeyword" data-keyword="989" title="">priesters</span>, 'het wordt daardoor <span class="highlight tooltipkeyword" data-keyword="1691,1690,1694,1699,1698" title="">onrein</span>.' </span><span class="verse"><sup id="Hag.2.14" class="v">14</sup>Daarop zei Haggai: 'Zo is het ook met deze mensen -&nbsp;spreekt de <span class="nd">HEER</span>&nbsp;-, zo is het in mijn ogen gesteld met heel dit volk, en zo is het ook met de vruchten van hun arbeid; alles wat zij <span class="highlight tooltipkeyword" data-keyword="575" title="">offeren</span> is <span class="highlight tooltipkeyword" data-keyword="1691,1690,1694,1699,1698" title="">onrein</span>.</span></p> 
  <p class="p"><span class="indent"></span><span class="verse"><sup id="Hag.2.15" class="v">15-16</sup>Maar let op wat er vanaf vandaag gebeuren gaat. Hoe was het met jullie gesteld<span class="tooltipfoot" title="<span verse_id='Hag.2.15' id='Hag.2.15!f.1' class='note f'><span class='fr'>(2:15-16) </span><span class='fq'>Hoe was het met jullie gesteld&nbsp;</span><span class='ft'>- Volgens de Septuaginta. MT (betekenis van het Hebreeuws onzeker): 'Vanaf hun zijn'.</span></span>">&nbsp;<span class="highlighticon icon-stack"></span></span> voordat er aan de herbouw van de tempel van de <span class="nd">HEER</span> begonnen werd? Jullie dachten twintig maten graan te scheppen, maar de graanhoop bleek slechts tien maten groot te zijn; jullie dachten vijftig maten <span class="highlight tooltipkeyword" data-keyword="1101" title="">wijn</span> uit de <span class="highlight tooltipkeyword" data-keyword="1022" title="">pers</span> te halen, maar de <span class="highlight tooltipkeyword" data-keyword="1022,364" title="">perskuip</span> bleek slechts twintig maten te bevatten. </span><span class="verse"><sup id="Hag.2.17" class="v">17</sup>De vruchten van jullie arbeid heb ik getroffen met korenbrand, meeldauw en hagel, en toch zijn jullie niet naar mij teruggekeerd -&nbsp;spreekt de <span class="nd">HEER</span>. </span><span class="verse"><sup id="Hag.2.18" class="v">18</sup>Maar let op wat er gebeuren gaat, vanaf vandaag, vanaf deze vierentwintigste dag van de negende maand, vanaf de dag dat de tempel van de <span class="nd">HEER</span> gegrondvest is, let op! </span><span class="verse"><sup id="Hag.2.19" class="v">19</sup>Het is waar dat het zaad nog ongebruikt in de schuur ligt, en ook hebben de wijnstok en de vijgenboom, de <span class="highlight tooltipkeyword" data-keyword="1149,1169" title="">granaatappel</span> en de olijf nog geen vrucht gedragen, maar vanaf vandaag zal ik jullie mijn <span class="highlight tooltipkeyword" data-keyword="1059,1058" title="">zegen</span> geven.'</span></p> 
  <p class="b"></p> 
  <p class="p"><span class="indent"></span><span class="verse"><sup id="Hag.2.20" class="v">20</sup>Op die vierentwintigste dag van de maand richtte de <span class="nd">HEER</span> zich nogmaals tot Haggai: </span><span class="verse"><sup id="Hag.2.21" class="v">21</sup>'Zeg dit aan Zerubbabel, de gouverneur van Juda: "Ik zal de hemel en de aarde doen beven, </span><span class="verse"><sup id="Hag.2.22" class="v">22</sup>ik zal alle koningstronen omverstoten en de macht van alle volken breken, ik zal de <span class="highlight tooltipkeyword" data-keyword="49,1753" title="">strijdwagens</span> met hun berijders omverwerpen; de paarden zullen neerstorten en de ruiters zullen elkaar ombrengen. </span><span class="verse"><sup id="Hag.2.23" class="v">23</sup>Op die dag -&nbsp;spreekt de <span class="nd">HEER</span> van de hemelse machten&nbsp;- zal ik jou, Zerubbabel, zoon van Sealtiël en mijn dienaar, dragen als mijn <span class="highlight tooltipkeyword" data-keyword="1130" title="">zegelring</span>, want jou heb ik uitverkozen - zo spreekt de <span class="nd">HEER</span> van de hemelse machten."'</span></p> 
  <br> 
   
 </div> 
</div>