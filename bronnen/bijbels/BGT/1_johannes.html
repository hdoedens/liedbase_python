<div class="bibletext"> 
 <div id="scroller"> 
  <h2 class="ms">Begin van de brief</h2> 
  <h3 class="s">Johannes en zijn vrienden vertellen over Christus</h3> 
  <p class="p"><h1>1</h1><span class="verse"><sup id="1John.1.1" class="v">1-2</sup>Gods Zoon is naar de wereld gekomen. Hij was eerst bij de Vader, maar kwam toen naar ons toe. Wij hebben hem gezien, en willen over hem vertellen. We willen jullie vertellen over het eeuwige leven dat hij geeft. Wij hebben hem vanaf het begin meegemaakt. We hebben hem zelf horen spreken. We hebben hem met onze eigen ogen gezien. En we hebben hem met onze eigen handen aangeraakt.</span></p> 
  <h3 class="s">Een boodschap voor de christenen</h3> 
  <p class="p"><span class="indent"></span><span class="verse"><sup id="1John.1.3" class="v">3</sup>Wij vertellen aan jullie wat we zelf gezien en gehoord hebben. Want we willen graag dat jullie bij ons gaan horen. Als jullie bij ons horen, dan horen jullie ook bij de Vader en bij zijn Zoon <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1John.1.4" class="v">4</sup>Als dat gebeurt, zal onze vreugde volmaakt zijn. Daarom schrijven we deze brief aan jullie.</span></p> 
  <h2 class="ms">Met God verbonden zijn</h2> 
  <h3 class="s">God is licht</h3> 
  <p class="p"><span class="indent"></span><span class="verse"><sup id="1John.1.5" class="v">5</sup>Dit is de boodschap die we van Gods Zoon gehoord hebben, en die we aan jullie vertellen: God is licht. Er is helemaal geen duisternis in hem.</span></p> 
  <h3 class="s">Leven in het licht</h3> 
  <p class="p"><span class="indent"></span><span class="verse"><sup id="1John.1.6" class="v">6</sup>Stel dat we zeggen dat we met God verbonden zijn, maar intussen blijven we leven in de duisternis. Dan liegen we, en leven we niet volgens Gods waarheid. </span><span class="verse"><sup id="1John.1.7" class="v">7</sup>Maar als we leven in het licht, net zoals God in het licht is, dan zijn we als gelovigen met elkaar verbonden. Onze <span class="highlight tooltipkeyword" data-keyword="1711,1710,1062" title="">zonden</span> worden dan vergeven. En we worden helemaal <span class="highlight tooltipkeyword" data-keyword="1691,1690,1694,1699,1698" title="">rein</span> door het bloed van Gods Zoon, die voor ons gestorven is.</span></p> 
  <h3 class="s">Iedereen heeft <span class="highlight tooltipkeyword" data-keyword="1712,1062" title="">vergeving</span> nodig</h3> 
  <p class="p"><span class="indent"></span><span class="verse"><sup id="1John.1.8" class="v">8</sup>Als we zeggen dat we nooit iets verkeerds doen, bedriegen we onszelf. Gods waarheid is dan niet in ons. </span><span class="verse"><sup id="1John.1.9" class="v">9</sup>Maar als we onze <span class="highlight tooltipkeyword" data-keyword="1711,1710,1062" title="">zonden</span> eerlijk aan God vertellen, zal hij ons vergeven. Hij zal al <span class="highlight tooltipkeyword" data-keyword="1711,1710" title="">het kwaad</span> uit ons weghalen, zodat we helemaal <span class="highlight tooltipkeyword" data-keyword="1691,1690,1694,1699,1698" title="">rein</span> worden. Want God is trouw en rechtvaardig.</span></p> 
  <p class="p"><span class="indent"></span><span class="verse"><sup id="1John.1.10" class="v">10</sup>Als we zeggen dat we nooit iets verkeerds gedaan hebben, doen we alsof God een leugenaar is. Gods boodschap is dan niet in ons.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">God vergeeft ons dankzij Jezus</h3> 
  <p class="p"><h1>2</h1><span class="verse"><sup id="1John.2.1" class="v">1</sup>Lieve vrienden, ik schrijf dit aan jullie om ervoor te zorgen dat jullie geen verkeerde dingen doen. En als één van jullie toch iets verkeerds doet, wees dan niet bang. Want er is iemand die voor ons om <span class="highlight tooltipkeyword" data-keyword="1712,1062" title="">vergeving</span> vraagt bij God. Dat is <span class="highlight tooltipkeyword" data-keyword="1672" title="">Jezus</span> Christus, die zelf <span class="highlight tooltipkeyword" data-keyword="1711,1710,1062,1063" title="">zonder</span> <span class="highlight tooltipkeyword" data-keyword="1711,1710,1062,1063" title="">zonde</span> is. </span><span class="verse"><sup id="1John.2.2" class="v">2</sup>Dankzij hem wil God onze <span class="highlight tooltipkeyword" data-keyword="1711,1710,1062,1063" title="">zonden</span> vergeven. En niet alleen onze eigen <span class="highlight tooltipkeyword" data-keyword="1711,1710,1062,1063" title="">zonden</span>, maar die van de hele wereld.</span></p> 
  <h3 class="s">We moeten ons houden aan Gods regels</h3> 
  <p class="p"><span class="indent"></span><span class="verse"><sup id="1John.2.3" class="v">3</sup>Hoe weten we zeker dat we God echt kennen? Doordat we ons aan zijn regels houden. </span><span class="verse"><sup id="1John.2.4" class="v">4</sup>Iedereen die zegt dat hij God echt kent maar zich niet aan zijn regels houdt, die is een leugenaar. Gods waarheid is niet in hem. </span><span class="verse"><sup id="1John.2.5" class="v">5</sup>Maar als we ons wel aan Gods regels houden, dan zal Gods <span class="highlight tooltipkeyword" data-keyword="1056,1054" title="">liefde</span> in ons volmaakt zijn. En dan weten we zeker dat we bij God horen.</span></p> 
  <p class="p"><span class="indent"></span><span class="verse"><sup id="1John.2.6" class="v">6</sup>Als iemand zegt dat hij voor altijd bij God hoort, dan moet hij leven zoals <span class="highlight tooltipkeyword" data-keyword="1672" title="">Jezus</span> geleefd heeft.</span></p> 
  <h3 class="s">We moeten andere gelovigen liefhebben</h3> 
  <p class="p"><span class="indent"></span><span class="verse"><sup id="1John.2.7" class="v">7</sup>Vrienden, dit is de regel die ik jullie geef: we moeten andere gelovigen liefhebben. Die regel is niet nieuw. Het is een oude regel, die jullie al kennen sinds jullie christenen zijn. Het is dezelfde boodschap die jullie eerder gehoord hebben. </span><span class="verse"><sup id="1John.2.8" class="v">8</sup>Toch brengt deze regel iets nieuws. Want doordat <span class="highlight tooltipkeyword" data-keyword="101" title="">Christus</span> volgens deze regel geleefd heeft, en jullie dat ook doen, verdwijnt de duisternis. Het ware licht begint al te schijnen.</span></p> 
  <p class="p"><span class="indent"></span><span class="verse"><sup id="1John.2.9" class="v">9</sup>Stel dat iemand zegt dat hij in het licht leeft, maar intussen haat hij een andere gelovige. Dan leeft hij nog steeds in de duisternis. </span><span class="verse"><sup id="1John.2.10" class="v">10</sup>Iemand die andere gelovigen liefheeft, leeft voor altijd in het licht. Zijn geloof komt niet in gevaar. </span><span class="verse"><sup id="1John.2.11" class="v">11</sup>Maar wie andere gelovigen haat, die leeft in de duisternis. Hij is als iemand die rondloopt in het donker en niet weet waar hij heen gaat. Want doordat het donker is, kan hij niets zien.</span></p> 
  <h3 class="s">Johannes spreekt de gelovigen moed in</h3> 
  <p class="p"><span class="indent"></span><span class="verse"><sup id="1John.2.12" class="v">12</sup>Kinderen, aan jullie schrijf ik: Jullie <span class="highlight tooltipkeyword" data-keyword="1711,1710,1062,1063" title="">zonden</span> zijn <span class="highlight tooltipkeyword" data-keyword="1712" title="">vergeven</span> dankzij Jezus.</span></p> 
  <p class="p"><span class="indent"></span><span class="verse"><sup id="1John.2.13" class="v">13</sup>Ouderen, aan jullie schrijf ik: Jullie kennen Gods Zoon, die er al is vanaf het begin.</span></p> 
  <p class="p"><span class="indent"></span>Jongeren, aan jullie schrijf ik: Jullie hebben de <span class="highlight tooltipkeyword" data-keyword="517" title="">duivel</span> overwonnen.<span class="verse"><sup id="1John.2.14" class="v">14</sup>Ja, dit is wat ik jullie schrijf: Kinderen, jullie kennen de Vader. Ouderen, jullie kennen Gods Zoon die er al is vanaf het begin. Jongeren, jullie zijn sterk, Gods boodschap blijft in jullie. Jullie hebben de <span class="highlight tooltipkeyword" data-keyword="517" title="">duivel</span> overwonnen.</span></p> 
  <h3 class="s">We mogen de wereld niet liefhebben</h3> 
  <p class="p"><span class="indent"></span><span class="verse"><sup id="1John.2.15" class="v">15</sup>Jullie mogen de wereld en alles wat daar normaal is, niet liefhebben. Want als iemand de wereld liefheeft, dan is de <span class="highlight tooltipkeyword" data-keyword="1056,1054" title="">liefde</span> van de Vader niet in hem. </span><span class="verse"><sup id="1John.2.16" class="v">16</sup>In de wereld is het normaal om je eigen verlangens te volgen. Het is daar normaal om alles wat je ziet, te willen hebben, en om op te scheppen over je bezit. Zulk gedrag hoort bij de wereld, niet bij de Vader.</span></p> 
  <p class="p"><span class="indent"></span><span class="verse"><sup id="1John.2.17" class="v">17</sup>De wereld gaat voorbij. En ook het verlangen naar dingen in de wereld gaat voorbij. Maar wie doet wat God wil, zal eeuwig leven.</span></p> 
  <h2 class="ms">De vijanden van Christus</h2> 
  <h3 class="s">Er zijn vijanden van <span class="highlight tooltipkeyword" data-keyword="101" title="">Christus</span> gekomen</h3> 
  <p class="p"><span class="indent"></span><span class="verse"><sup id="1John.2.18" class="v">18</sup>Lieve vrienden, het einde van de tijd is dichtbij. Jullie hebben gehoord dat aan het einde van de tijd de vijand van <span class="highlight tooltipkeyword" data-keyword="101" title="">Christus</span> komt. Intussen zijn er al veel vijanden van <span class="highlight tooltipkeyword" data-keyword="101" title="">Christus</span> in de wereld gekomen. Daardoor weten jullie dat het einde van de tijd dichtbij is.</span></p> 
  <p class="p"><span class="indent"></span><span class="verse"><sup id="1John.2.19" class="v">19</sup>Die vijanden van <span class="highlight tooltipkeyword" data-keyword="101" title="">Christus</span> komen uit onze eigen kerk. Maar eigenlijk hebben ze nooit bij ons gehoord. Want als ze echt bij ons gehoord hadden, dan waren ze wel bij ons gebleven. In plaats daarvan hebben ze ons verlaten. Dat maakt duidelijk dat ze niet echt bij ons hoorden.</span></p> 
  <h3 class="s">Gelovigen kennen de waarheid</h3> 
  <p class="p"><span class="indent"></span><span class="verse"><sup id="1John.2.20" class="v">20</sup>Christus, die bij God hoort, heeft jullie de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> gegeven. Daarom kennen jullie de waarheid. </span><span class="verse"><sup id="1John.2.21" class="v">21</sup>De reden dat ik jullie deze brief schrijf, is dan ook niet dat jullie de waarheid niet zouden kennen. Ik schrijf jullie juist omdat jullie de waarheid wel kennen. En jullie weten dat er uit de waarheid geen enkele leugen kan komen.</span></p> 
  <h3 class="s">Wie in <span class="highlight tooltipkeyword" data-keyword="1672" title="">Jezus</span> gelooft, hoort bij God</h3> 
  <p class="p"><span class="indent"></span><span class="verse"><sup id="1John.2.22" class="v">22</sup>Stel dat iemand beweert: '<span class="highlight tooltipkeyword" data-keyword="1672" title="">Jezus</span> is niet de hemelse Christus!' Dan is hij een leugenaar, een vijand van Christus. Hij gelooft niet in de Zoon, maar ook niet in de Vader. </span><span class="verse"><sup id="1John.2.23" class="v">23</sup>Want iedereen die niet in de Zoon gelooft, die hoort niet bij de Vader. Maar wie wel in de Zoon gelooft, die hoort wel bij de Vader.</span></p> 
  <p class="p"><span class="indent"></span><span class="verse"><sup id="1John.2.24" class="v">24</sup>De boodschap die jullie vanaf het begin gehoord hebben, moeten jullie in je <span class="highlight tooltipkeyword" data-keyword="631" title="">hart</span> bewaren. Als jullie dat doen, zullen jullie met de Zoon en met de Vader verbonden blijven. </span><span class="verse"><sup id="1John.2.25" class="v">25</sup>Dan krijgen jullie het eeuwige leven, dat <span class="highlight tooltipkeyword" data-keyword="1672" title="">Jezus</span> aan ons beloofd heeft.</span></p> 
  <h3 class="s">De <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> leert ons alles</h3> 
  <p class="p"><span class="indent"></span><span class="verse"><sup id="1John.2.26" class="v">26</sup>Dat was wat ik jullie wilde schrijven over de vijanden van Christus. Zij proberen jullie te bedriegen. </span><span class="verse"><sup id="1John.2.27" class="v">27</sup>Maar jullie hebben van <span class="highlight tooltipkeyword" data-keyword="101" title="">Christus</span> de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> gekregen, en die zal in jullie blijven. De Geest zelf zal jullie alles leren. Daarom hoeft niemand anders iets aan jullie te leren.</span></p> 
  <p class="p"><span class="indent"></span>Wat de Geest zegt, is waar. Hij bedriegt jullie niet. Blijf daarom verbonden met Christus, zoals de Geest jullie geleerd heeft.<span class="verse"><sup id="1John.2.28" class="v">28</sup>Lieve vrienden, blijf verbonden met Christus. Dan kunnen we vol vertrouwen zijn als hij terugkomt. En dan hoeven we ons tegenover hem niet te schamen.</span></p> 
  <p class="p"><span class="indent"></span><span class="verse"><sup id="1John.2.29" class="v">29</sup>Jullie weten toch dat <span class="highlight tooltipkeyword" data-keyword="101" title="">Christus</span> altijd het goede gedaan heeft? Dan begrijpen jullie ook dat iedereen die het goede doet, een kind van God is.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Later zullen we op Christus lijken</h3> 
  <p class="p"><h1>3</h1><span class="verse"><sup id="1John.3.1" class="v">1</sup>Bedenk hoeveel de Vader van ons houdt! Zijn <span class="highlight tooltipkeyword" data-keyword="1054,1056" title="">liefde</span> voor ons is zo groot, dat hij ons zijn kinderen noemt. En dat zijn we ook. Maar de mensen die bij de wereld horen, begrijpen niet dat wij Gods kinderen zijn. Dat komt doordat ze God niet kennen.</span></p> 
  <p class="p"><span class="indent"></span><span class="verse"><sup id="1John.3.2" class="v">2</sup>Lieve vrienden, wij zijn nu al kinderen van God. Wat we later zullen zijn, weten we nog niet. Maar we weten wel dat we op <span class="highlight tooltipkeyword" data-keyword="1672" title="">Jezus</span> zullen lijken als hij terugkomt. Dan zullen we hem zien zoals hij is, als de hemelse Christus.</span></p> 
  <p class="p"><span class="indent"></span><span class="verse"><sup id="1John.3.3" class="v">3</sup>We moeten erop vertrouwen dat God deze dingen zal laten uitkomen. Wie daarop vertrouwt, is heilig. Net zoals <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> <span class="highlight tooltipkeyword" data-keyword="1038" title="">heilig</span> is.</span></p> 
  <h3 class="s">Kinderen van God <span class="highlight tooltipkeyword" data-keyword="1063,1062" title="">zondigen</span> niet</h3> 
  <p class="p"><span class="indent"></span><span class="verse"><sup id="1John.3.4" class="v">4</sup>Iedereen die <span class="highlight tooltipkeyword" data-keyword="1063,1710" title="">zondigt</span>, komt in opstand tegen God. Want <span class="highlight tooltipkeyword" data-keyword="1063,1062" title="">zondigen</span> is hetzelfde als tegen God in opstand komen.</span></p> 
  <p class="p"><span class="indent"></span><span class="verse"><sup id="1John.3.5" class="v">5</sup>Jullie weten dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> naar de wereld gekomen is om onze <span class="highlight tooltipkeyword" data-keyword="1063,1062,1711,1710" title="">zonden</span> weg te nemen. <span class="highlight tooltipkeyword" data-keyword="1672" title="">Jezus</span> zelf is <span class="highlight tooltipkeyword" data-keyword="1063,1062,1711,1710" title="">zonder</span> zonde. </span><span class="verse"><sup id="1John.3.6" class="v">6</sup>Iedereen die met hem verbonden blijft, <span class="highlight tooltipkeyword" data-keyword="1063,1710" title="">zondigt</span> niet. Mensen die wel blijven zondigen, kennen <span class="highlight tooltipkeyword" data-keyword="1672" title="">Jezus</span> niet echt.</span></p> 
  <h3 class="s">Wie <span class="highlight tooltipkeyword" data-keyword="1063,1710" title="">zondigt</span>, hoort bij de duivel</h3> 
  <p class="p"><span class="indent"></span><span class="verse"><sup id="1John.3.7" class="v">7</sup>Lieve vrienden, denk erom: laat je door niemand bedriegen! Iedereen die op een goede manier leeft, is goed, net zoals <span class="highlight tooltipkeyword" data-keyword="1672" title="">Jezus</span> goed is. </span><span class="verse"><sup id="1John.3.8" class="v">8</sup>Maar iedereen die <span class="highlight tooltipkeyword" data-keyword="1063,1710" title="">zondigt</span>, hoort bij de duivel. Want de <span class="highlight tooltipkeyword" data-keyword="517" title="">duivel</span> heeft vanaf het begin gezondigd. En de Zoon van God is naar de wereld gekomen om het werk van de <span class="highlight tooltipkeyword" data-keyword="517" title="">duivel</span> te vernietigen.</span></p> 
  <p class="p"><span class="indent"></span><span class="verse"><sup id="1John.3.9" class="v">9</sup>Kinderen van God <span class="highlight tooltipkeyword" data-keyword="1063,1062" title="">zondigen</span> niet, omdat Gods Geest voor altijd in hen is. Ze kunnen niet eens zondigen, want God is hun Vader.</span></p> 
  <p class="p"><span class="indent"></span><span class="verse"><sup id="1John.3.10" class="v">10</sup>Hoe kun je zien of iemand een kind van God is of een kind van de duivel? Wie niet op een goede manier leeft, is geen kind van God. En wie andere gelovigen niet liefheeft, is ook geen kind van God.</span></p> 
  <h2 class="ms">Houd van elkaar</h2> 
  <h3 class="s">Over leven en dood</h3> 
  <p class="p"><span class="indent"></span><span class="verse"><sup id="1John.3.11" class="v">11</sup>Dit is de boodschap die we kennen sinds we christenen zijn: houd van elkaar.</span></p> 
  <p class="p"><span class="indent"></span><span class="verse"><sup id="1John.3.12" class="v">12</sup>Wees niet zoals Kaïn. Hij was een kind van de duivel, en vermoordde zijn eigen broer. Waarom deed hij dat? Omdat zijn eigen daden slecht waren, en de daden van zijn broer goed.</span></p> 
  <p class="p"><span class="indent"></span><span class="verse"><sup id="1John.3.13" class="v">13</sup>Vrienden, wees niet verbaasd als de mensen jullie haten. </span><span class="verse"><sup id="1John.3.14" class="v">14</sup>Wij weten dat we niet meer in de macht van de dood zijn, maar dat we eeuwig zullen leven. Want wij houden van elkaar. Wie geen <span class="highlight tooltipkeyword" data-keyword="1054,1056" title="">liefde</span> heeft, blijft in de macht van de dood.</span></p> 
  <p class="p"><span class="indent"></span><span class="verse"><sup id="1John.3.15" class="v">15</sup>Iedereen die een andere gelovige haat, is een moordenaar. En jullie weten dat moordenaars nooit het eeuwige leven kunnen krijgen.</span></p> 
  <h3 class="s"><span class="highlight tooltipkeyword" data-keyword="1054,1056" title="">Liefde</span> moet zichtbaar worden in daden</h3> 
  <p class="p"><span class="indent"></span><span class="verse"><sup id="1John.3.16" class="v">16</sup><span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> heeft ons geleerd wat <span class="highlight tooltipkeyword" data-keyword="1054,1056" title="">liefde</span> is. Hij heeft zijn leven voor ons gegeven. Daarom moeten ook wij ons leven geven voor andere gelovigen.</span></p> 
  <p class="p"><span class="indent"></span><span class="verse"><sup id="1John.3.17" class="v">17</sup>Stel dat een rijke gelovige ziet dat een andere gelovige arm is. Maar hij heeft geen medelijden met die ander, en helpt hem niet. Dan blijft Gods <span class="highlight tooltipkeyword" data-keyword="1054,1056" title="">liefde</span> niet in hem.</span></p> 
  <p class="p"><span class="indent"></span><span class="verse"><sup id="1John.3.18" class="v">18</sup>Vrienden, we moeten anderen laten merken dat we van hen houden. Niet door mooie woorden, maar door daden die Gods waarheid laten zien.</span></p> 
  <h3 class="s">Vol vertrouwen voor God staan</h3> 
  <p class="p"><span class="indent"></span><span class="verse"><sup id="1John.3.19" class="v">19</sup>Als we in <span class="highlight tooltipkeyword" data-keyword="1054,1056" title="">liefde</span> met elkaar leven, laten we zien dat we bij de waarheid horen. We kunnen dan vol vertrouwen voor God staan. </span><span class="verse"><sup id="1John.3.20" class="v">20</sup>En stel dat we ons toch nog schuldig voelen. Dan mogen we weten dat God ons beter kent dan dat wij onszelf kennen. Hij weet dat we ons best doen om goed te leven.</span></p> 
  <p class="p"><span class="indent"></span><span class="verse"><sup id="1John.3.21" class="v">21</sup>Vrienden, als we ons niet langer schuldig voelen, kunnen we vol vertrouwen bij God komen. </span><span class="verse"><sup id="1John.3.22" class="v">22</sup>Dan krijgen we van hem alles wat we vragen, omdat we ons houden aan zijn regels en doen wat hij graag wil.</span></p> 
  <h3 class="s">De regel die God ons geeft</h3> 
  <p class="p"><span class="indent"></span><span class="verse"><sup id="1John.3.23" class="v">23</sup>Dit is de regel die God ons geeft: We moeten geloven in zijn Zoon <span class="highlight tooltipkeyword" data-keyword="1672" title="">Jezus</span> Christus. En we moeten van elkaar houden, zoals <span class="highlight tooltipkeyword" data-keyword="1672" title="">Jezus</span> dat aan ons geleerd heeft.</span></p> 
  <p class="p"><span class="indent"></span><span class="verse"><sup id="1John.3.24" class="v">24</sup>Wie zich aan Gods regels houdt, hoort voor altijd bij God. En God blijft voor altijd in hem. Hoe merken we dat God in ons blijft? Door de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> die hij aan ons gegeven heeft.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">De Geest van God en de geest van de wereld</h2> 
  <h3 class="s">Onderzoek of iemand bij God hoort</h3> 
  <p class="p"><h1>4</h1><span class="verse"><sup id="1John.4.1" class="v">1</sup>Lieve vrienden, geloof niet zomaar iedereen. Onderzoek eerst of iemand door de <span class="highlight tooltipkeyword" data-keyword="127" title="">Geest van God</span> geleid wordt. Want er zijn veel valse <span class="highlight tooltipkeyword" data-keyword="1031" title="">profeten</span> in de wereld.</span></p> 
  <p class="p"><span class="indent"></span><span class="verse"><sup id="1John.4.2" class="v">2</sup>Hoe weet je of iemand echt door de <span class="highlight tooltipkeyword" data-keyword="127" title="">Geest van God</span> geleid wordt? Iedereen die gelooft dat Jezus <span class="highlight tooltipkeyword" data-keyword="101" title="">Christus</span> als mens op deze aarde gekomen is, die hoort bij God. </span><span class="verse"><sup id="1John.4.3" class="v">3</sup>Maar mensen die dat ontkennen, horen niet bij God. Zij worden geleid door een kwade geest, die hoort bij de vijand van Christus. Jullie hebben gehoord dat de vijand van <span class="highlight tooltipkeyword" data-keyword="101" title="">Christus</span> in de wereld zal komen. Maar jullie moeten weten dat hij er nu al is.</span></p> 
  <h3 class="s">De valse <span class="highlight tooltipkeyword" data-keyword="1031" title="">profeten</span> horen bij de wereld</h3> 
  <p class="p"><span class="indent"></span><span class="verse"><sup id="1John.4.4" class="v">4</sup>Vrienden, jullie horen bij God. Jullie hebben de valse <span class="highlight tooltipkeyword" data-keyword="1031" title="">profeten</span> overwonnen dankzij Gods Geest, die in jullie is. Want de Geest die in jullie is, is machtiger dan de kwade geest die in de slechte mensen van deze wereld is.</span></p> 
  <p class="p"><span class="indent"></span><span class="verse"><sup id="1John.4.5" class="v">5</sup>De valse <span class="highlight tooltipkeyword" data-keyword="1031" title="">profeten</span> horen bij de wereld. Zij zeggen dingen die de mensen van deze wereld graag willen horen. Daarom luisteren de mensen graag naar hen. </span><span class="verse"><sup id="1John.4.6" class="v">6</sup>Maar wij horen bij God. Iedereen die God kent, luistert naar ons. Wie niet bij God hoort, luistert niet naar ons. Zo kunnen we zien of iemand de Geest van de waarheid in zich heeft, of de geest van de leugen.</span></p> 
  <h2 class="ms">De <span class="highlight tooltipkeyword" data-keyword="1054,1056" title="">liefde</span> komt van God</h2> 
  <h3 class="s">God is liefde</h3> 
  <p class="p"><span class="indent"></span><span class="verse"><sup id="1John.4.7" class="v">7</sup>Lieve vrienden, wij moeten elkaar liefhebben. Want de <span class="highlight tooltipkeyword" data-keyword="1054,1056" title="">liefde</span> komt van God. Iedereen die liefheeft, is een kind van God en kent God. </span><span class="verse"><sup id="1John.4.8" class="v">8</sup>Wie niet liefheeft, kent God niet, want God is liefde.</span></p> 
  <p class="p"><span class="indent"></span><span class="verse"><sup id="1John.4.9" class="v">9</sup>God heeft zijn <span class="highlight tooltipkeyword" data-keyword="1054,1056" title="">liefde</span> aan ons laten zien door zijn enige Zoon naar de wereld te sturen. Dankzij zijn Zoon krijgen wij het eeuwige leven.</span></p> 
  <p class="p"><span class="indent"></span><span class="verse"><sup id="1John.4.10" class="v">10</sup>De <span class="highlight tooltipkeyword" data-keyword="1054,1056" title="">liefde</span> komt van God. God had ons al lief voordat wij hem liefhadden. Omdat God ons liefhad, heeft hij zijn Zoon naar de wereld gestuurd. Door zijn Zoon worden onze <span class="highlight tooltipkeyword" data-keyword="1711,1710" title="">zonden</span> vergeven.</span></p> 
  <p class="p"><span class="indent"></span><span class="verse"><sup id="1John.4.11" class="v">11</sup>Vrienden, omdat God zo veel van ons houdt, moeten ook wij van elkaar houden.</span></p> 
  <p class="p"><span class="indent"></span><span class="verse"><sup id="1John.4.12" class="v">12</sup>Niemand heeft God ooit gezien. Maar als we van elkaar houden, blijft God in ons. Dan is zijn <span class="highlight tooltipkeyword" data-keyword="1054,1056" title="">liefde</span> in ons volmaakt geworden.</span></p> 
  <h3 class="s">Wie liefheeft, hoort bij God</h3> 
  <p class="p"><span class="indent"></span><span class="verse"><sup id="1John.4.13" class="v">13</sup>Wij horen voor altijd bij God, en God blijft voor altijd in ons. Dat weten we doordat hij de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> aan ons gegeven heeft.</span></p> 
  <p class="p"><span class="indent"></span><span class="verse"><sup id="1John.4.14" class="v">14</sup>De Vader heeft zijn Zoon naar de wereld gestuurd om de mensen te redden. Dat hebben we gezien, en daar willen we over vertellen. </span><span class="verse"><sup id="1John.4.15" class="v">15</sup>Iedereen die gelooft dat <span class="highlight tooltipkeyword" data-keyword="1672" title="">Jezus</span> de Zoon van God is, hoort voor altijd bij God. En God blijft voor altijd in hem.</span></p> 
  <p class="p"><span class="indent"></span><span class="verse"><sup id="1John.4.16" class="v">16</sup>We hebben Gods <span class="highlight tooltipkeyword" data-keyword="1054,1056" title="">liefde</span> leren kennen toen we in <span class="highlight tooltipkeyword" data-keyword="101" title="">Christus</span> gingen geloven. Gods <span class="highlight tooltipkeyword" data-keyword="1054,1056" title="">liefde</span> is in ons. God is liefde. Iedereen die in <span class="highlight tooltipkeyword" data-keyword="1054,1056" title="">liefde</span> leeft, hoort voor altijd bij God. En God blijft voor altijd in hem.</span></p> 
  <h3 class="s"><span class="highlight tooltipkeyword" data-keyword="1054,1056" title="">Liefde</span> laat alle angst verdwijnen</h3> 
  <p class="p"><span class="indent"></span><span class="verse"><sup id="1John.4.17" class="v">17</sup>Gods <span class="highlight tooltipkeyword" data-keyword="1054,1056" title="">liefde</span> is volmaakt in ons. Daarom kunnen we vol vertrouwen zijn op de dag dat God zal rechtspreken over de wereld. Want ook al leven we nog in deze wereld, toch lijken we al op <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="1John.4.18" class="v">18</sup>Als Gods <span class="highlight tooltipkeyword" data-keyword="1054,1056" title="">liefde</span> in ons is, hoeven we niet meer bang te zijn voor zijn oordeel. Volmaakte <span class="highlight tooltipkeyword" data-keyword="1054,1056" title="">liefde</span> laat alle angst verdwijnen. Angst betekent dat je bang bent voor Gods straf. Wie daar bang voor is, heeft geen volmaakte <span class="highlight tooltipkeyword" data-keyword="1054,1056" title="">liefde</span> in zich.</span></p> 
  <h3 class="s">We moeten van andere gelovigen houden</h3> 
  <p class="p"><span class="indent"></span><span class="verse"><sup id="1John.4.19" class="v">19</sup>Wij leven in <span class="highlight tooltipkeyword" data-keyword="1054,1056" title="">liefde</span> omdat God ons eerst heeft liefgehad. </span><span class="verse"><sup id="1John.4.20" class="v">20</sup>Stel dat iemand zegt dat hij God liefheeft, maar intussen haat hij een andere gelovige. Dan is hij een leugenaar. Als je niet houdt van gelovigen die je om je heen ziet, dan kun je ook niet houden van God, die je niet ziet.</span></p> 
  <p class="p"><span class="indent"></span><span class="verse"><sup id="1John.4.21" class="v">21</sup>Dit is de regel die we van God gekregen hebben: Wie van God houdt, moet ook van andere gelovigen houden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h2 class="ms">Jezus is de Zoon van God</h2> 
  <h3 class="s">God liefhebben</h3> 
  <p class="p"><h1>5</h1><span class="verse"><sup id="1John.5.1" class="v">1</sup>Iedereen die gelooft dat <span class="highlight tooltipkeyword" data-keyword="1672" title="">Jezus</span> de hemelse <span class="highlight tooltipkeyword" data-keyword="101" title="">Christus</span> is, is een kind van God. En iedereen die God liefheeft, heeft ook de kinderen van God lief. </span><span class="verse"><sup id="1John.5.2" class="v">2</sup>Hoe weten we dat we Gods kinderen liefhebben? Doordat we God <span class="highlight tooltipkeyword" data-keyword="1056" title="">liefhebben</span> en ons aan zijn regels houden. </span><span class="verse"><sup id="1John.5.3" class="v">3</sup>Want God liefhebben, betekent dat je je houdt aan zijn regels.</span></p> 
  <p class="p"><span class="indent"></span>Het is voor ons niet moeilijk om ons aan Gods regels te houden.<span class="verse"><sup id="1John.5.4" class="v">4</sup>Want iedereen die een kind van God is, kan <span class="highlight tooltipkeyword" data-keyword="1711,1710" title="">het kwaad</span> van deze wereld overwinnen. We overwinnen <span class="highlight tooltipkeyword" data-keyword="1711,1710" title="">het kwaad</span> door ons geloof in <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1John.5.5" class="v">5</sup>Alleen mensen die geloven dat <span class="highlight tooltipkeyword" data-keyword="1672" title="">Jezus</span> de Zoon van God is, kunnen <span class="highlight tooltipkeyword" data-keyword="1711,1710" title="">het kwaad</span> van deze wereld overwinnen.</span></p> 
  <h3 class="s">De drie getuigen van de waarheid</h3> 
  <p class="p"><span class="indent"></span><span class="verse"><sup id="1John.5.6" class="v">6</sup>Gods Zoon, <span class="highlight tooltipkeyword" data-keyword="1672" title="">Jezus</span> Christus, is als mens op aarde gekomen. Het water waarmee hij gedoopt werd, is daarvan een bewijs. Maar het is niet het enige bewijs. Ook het bloed dat vloeide toen hij aan het <span class="highlight tooltipkeyword" data-keyword="1141" title="">kruis</span> hing, is een bewijs. En de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> maakt ons duidelijk dat het waar is. Want de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">heilige</span> Geest</span> maakt de waarheid over <span class="highlight tooltipkeyword" data-keyword="1672" title="">Jezus</span> bekend.</span></p> 
  <p class="p"><span class="indent"></span><span class="verse"><sup id="1John.5.7" class="v">7</sup>Er zijn dus drie getuigen van de waarheid over Jezus: </span><span class="verse"><sup id="1John.5.8" class="v">8</sup>de <span class="highlight tooltipkeyword" data-keyword="1038" title="">heilige</span> Geest, het water van de doop en het bloed aan het kruis. En die drie getuigen vertellen allemaal hetzelfde over Jezus.</span></p> 
  <h3 class="s">God spreekt de waarheid over Jezus</h3> 
  <p class="p"><span class="indent"></span><span class="verse"><sup id="1John.5.9" class="v">9</sup>Als mensen spreken als getuigen, gaan we ervan uit dat ze de waarheid spreken. Dat geldt nog sterker als God zelf de getuige is. Wat God gezegd heeft over zijn Zoon, is dus de waarheid. </span><span class="verse"><sup id="1John.5.10" class="v">10</sup>Als we geloven in Gods Zoon, bewaren we Gods woorden in ons hart. Maar als we niet in de Zoon geloven, dan doen we alsof God een leugenaar is. Want dan geloven we niet wat God zelf gezegd heeft.</span></p> 
  <p class="p"><span class="indent"></span><span class="verse"><sup id="1John.5.11" class="v">11</sup>Dit is wat God gezegd heeft: God wil ons het eeuwige leven geven, en we krijgen dat eeuwige leven door zijn Zoon. </span><span class="verse"><sup id="1John.5.12" class="v">12</sup>Iedereen die verbonden blijft met de Zoon, krijgt het eeuwige leven. Maar wie niet verbonden blijft met de Zoon, krijgt het eeuwige leven niet.</span></p> 
  <h2 class="ms">Slot van de brief</h2> 
  <h3 class="s">Het eeuwige leven</h3> 
  <p class="p"><span class="indent"></span><span class="verse"><sup id="1John.5.13" class="v">13</sup>Deze brief heb ik geschreven om jullie te laten weten dat jullie het eeuwige leven hebben. Want jullie geloven in de Zoon van God.</span></p> 
  <p class="p"><span class="indent"></span><span class="verse"><sup id="1John.5.14" class="v">14</sup>Als we bidden, mogen we vol vertrouwen zijn. Want God luistert naar ons als wij hem iets vragen dat past bij zijn wil.</span></p> 
  <p class="p"><span class="indent"></span><span class="verse"><sup id="1John.5.15" class="v">15</sup>We weten dus dat God naar ons luistert als we hem iets vragen. We hebben God gevraagd om ons het eeuwige leven te geven. En we kunnen er dus zeker van zijn dat hij ons dat gegeven heeft.</span></p> 
  <h3 class="s">Bidden voor andere gelovigen</h3> 
  <p class="p"><span class="indent"></span><span class="verse"><sup id="1John.5.16" class="v">16</sup>Als je ziet dat een andere gelovige <span class="highlight tooltipkeyword" data-keyword="1710,1063" title="">zondigt</span>, moet je voor hem bidden. Zo zorg je ervoor dat hij het eeuwige leven niet verliest. Dat geldt zolang het om een gewone <span class="highlight tooltipkeyword" data-keyword="1711,1710,1063,1062" title="">zonde</span> gaat. Maar niet als het om een <span class="highlight tooltipkeyword" data-keyword="1711,1710,1063,1062" title="">zonde</span> gaat waardoor iemand in de macht van de dood komt. Voor zo iemand hoef je niet te bidden. </span><span class="verse"><sup id="1John.5.17" class="v">17</sup>Want alle verkeerde daden zijn <span class="highlight tooltipkeyword" data-keyword="1711,1710,1063,1062" title="">zonden</span>, maar je komt niet door elke <span class="highlight tooltipkeyword" data-keyword="1711,1710,1063,1062" title="">zonde</span> in de macht van de dood.</span></p> 
  <h3 class="s">Wij horen bij God</h3> 
  <p class="p"><span class="indent"></span><span class="verse"><sup id="1John.5.18" class="v">18</sup>Wij weten dat kinderen van God niet zondigen. Want een kind van God kan zichzelf tegen de <span class="highlight tooltipkeyword" data-keyword="1711,1710,1063,1062" title="">zonde</span> beschermen. Daardoor heeft de <span class="highlight tooltipkeyword" data-keyword="517" title="">duivel</span> geen macht over hem.</span></p> 
  <p class="p"><span class="indent"></span><span class="verse"><sup id="1John.5.19" class="v">19</sup>Wij weten dat we bij God horen, maar dat de hele wereld in de macht van de <span class="highlight tooltipkeyword" data-keyword="517" title="">duivel</span> is.</span></p> 
  <p class="p"><span class="indent"></span><span class="verse"><sup id="1John.5.20" class="v">20</sup>Wij weten dat Gods Zoon naar de wereld gekomen is. Hij heeft ons de ware God van dichtbij leren kennen. Wij zijn verbonden met de ware God omdat we verbonden zijn met zijn Zoon, <span class="highlight tooltipkeyword" data-keyword="1672" title="">Jezus</span> Christus. Hij is de ware God, alleen bij hem is het eeuwige leven. </span><span class="verse"><sup id="1John.5.21" class="v">21</sup>Pas dus goed op, lieve vrienden, voor alle afgoden!</span></p> 
  <br> 
   
 </div> 
</div>