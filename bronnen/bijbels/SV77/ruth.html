<div class="bibletext"> 
 <div id="scroller"> 
  <h3 class="s">Naómi en haar schoondochters</h3> 
  <p class="p"><h1>1</h1><span class="verse"><sup id="Ruth.1.1" class="v">1</sup>In de dagen, toen de richters richtten, zo geschiedde het, dat er honger in het land was; daarom trok een man van Bethlehem-Juda, om als vreemdeling te verkeren in de velden van Moab, hij, en zijn vrouw, en zijn twee zonen.</span></p> 
  <p class="p"><span class="indent"></span><span class="verse"><sup id="Ruth.1.2" class="v">2</sup>De naam nu van deze man was Elimélech, en de naam van zijn vrouw Naómi, en de naam van zijn twee zonen Machlon en Chiljon, Efrathieten, van Bethlehem-Juda; en zij kwamen in de velden van Moab, en bleven aldaar.</span></p> 
  <p class="p"><span class="indent"></span><span class="verse"><sup id="Ruth.1.3" class="v">3</sup>En Elimélech, de man van Naómi, stierf; maar zij werd overgelaten met haar twee zonen.</span></p> 
  <p class="p"><span class="indent"></span><span class="verse"><sup id="Ruth.1.4" class="v">4</sup>Die namen zich Moabietische vrouwen; de naam van de ene was Orpa, en de naam van de andere <span class="highlight tooltipkeyword" data-keyword="1717,1876" title="">Ruth</span>; en zij bleven aldaar omtrent tien jaren.</span></p> 
  <p class="p"><span class="indent"></span><span class="verse"><sup id="Ruth.1.5" class="v">5</sup>En die twee, Machlon en Chiljon, stierven ook; alzo werd deze vrouw overgelaten na haar twee zonen en na haar man.</span></p> 
  <p class="p"><span class="indent"></span><span class="verse"><sup id="Ruth.1.6" class="v">6</sup>Toen maakte zij zich op met haar schoondochters, en keerde weer uit de velden van Moab; want zij had gehoord in het land van Moab, dat de <span class="nd">Heere</span> Zijn volk bezocht had, gevende hun brood.</span></p> 
  <p class="p"><span class="indent"></span><span class="verse"><sup id="Ruth.1.7" class="v">7</sup>Daarom ging zij uit van de plaats, waar zij geweest was en haar twee schoondochters met haar. Toen zij nu gingen op de weg, om weer te keren naar het land van Juda,</span></p> 
  <p class="p"><span class="indent"></span><span class="verse"><sup id="Ruth.1.8" class="v">8</sup>Zo zeide Naómi tot haar twee schoondochters: Gaat heen, keert weer, een ieder tot het huis van haar moeder; de <span class="nd">Heere</span> doe bij u weldadigheid, zoals gij gedaan hebt bij de doden, en bij mij.</span></p> 
  <p class="p"><span class="indent"></span><span class="verse"><sup id="Ruth.1.9" class="v">9</sup>De <span class="nd">Heere</span> geve u, dat gij rust vindt, een ieder in het huis van haar man! En toen zij hen kuste, hieven zij hun stem op en weenden;</span></p> 
  <p class="p"><span class="indent"></span><span class="verse"><sup id="Ruth.1.10" class="v">10</sup>En zij zeiden tot haar: Wij zullen voorzeker met u weerkeren tot uw volk.</span></p> 
  <p class="p"><span class="indent"></span><span class="verse"><sup id="Ruth.1.11" class="v">11</sup>Maar Naómi zeide: Keert weer, mijn dochters! Waarom zoudt gij met mij gaan? Heb ik nog zonen in mijn lichaam, dat zij u tot mannen zouden zijn?</span></p> 
  <p class="p"><span class="indent"></span><span class="verse"><sup id="Ruth.1.12" class="v">12</sup>Keert weer, mijn dochters! Gaat heen; want ik ben te oud om een man te hebben. Wanneer ik al zeide: Ik heb hoop, of ik ook in deze nacht een man had, ja, ook zonen baarde;</span></p> 
  <p class="p"><span class="indent"></span><span class="verse"><sup id="Ruth.1.13" class="v">13</sup>Zoudt gij zolang wachten, totdat zij zouden groot geworden zijn; zoudt gij zolang opgehouden worden, om geen man te nemen? Niet, mijn dochters! Want het is mij veel bitterder dan u; maar de hand des <span class="nd">Heeren</span> is tegen mij uitgegaan.</span></p> 
  <p class="p"><span class="indent"></span><span class="verse"><sup id="Ruth.1.14" class="v">14</sup>Toen hieven zij hun stem op, en weenden weer; en Orpa kuste haar schoonmoeder, maar <span class="highlight tooltipkeyword" data-keyword="1717,1876" title="">Ruth</span> kleefde haar aan.</span></p> 
  <p class="p"><span class="indent"></span><span class="verse"><sup id="Ruth.1.15" class="v">15</sup>Daarom zeide zij: Zie, uw schoonzuster is weergekeerd tot haar volk en tot haar <span class="highlight tooltipkeyword" data-keyword="521" title="">goden</span>; keer gij ook weer, uw schoonzuster na.</span></p> 
  <p class="p"><span class="indent"></span><span class="verse"><sup id="Ruth.1.16" class="v">16</sup>Maar <span class="highlight tooltipkeyword" data-keyword="1717,1876" title="">Ruth</span> zeide: Val mij niet tegen, dat ik u zou verlaten, om van achter u weer te keren; want waar gij zult heengaan, zal ik ook heengaan, en waar gij zult vernachten, zal ik vernachten; uw volk is mijn volk, en uw God mijn God.</span></p> 
  <p class="p"><span class="indent"></span><span class="verse"><sup id="Ruth.1.17" class="v">17</sup>Waar gij zult sterven, zal ik sterven, en aldaar zal ik <span class="highlight tooltipkeyword" data-keyword="1103" title="">begraven</span> worden; alzo doe mij de <span class="nd">Heere</span> en alzo doe Hij daartoe, zo niet de dood <span class="add">alleen</span> zal scheiding maken tussen mij en tussen u!</span></p> 
  <p class="p"><span class="indent"></span><span class="verse"><sup id="Ruth.1.18" class="v">18</sup>Toen zij nu zag, dat zij vast voorgenomen had met haar te gaan, zo hield zij op tot haar te spreken.</span></p> 
  <p class="p"><span class="indent"></span><span class="verse"><sup id="Ruth.1.19" class="v">19</sup>Alzo gingen die beiden, totdat zij te Bethlehem kwamen; en het geschiedde, toen zij te Bethlehem inkwamen, dat de ganse stad over haar ontroerd werd, en zij zeiden: Is dit Naómi?</span></p> 
  <p class="p"><span class="indent"></span><span class="verse"><sup id="Ruth.1.20" class="v">20</sup>Maar zij zeide tot hen: Noemt mij niet Naómi, noemt mij Mara; want de Almachtige heeft mij grote bitterheid aangedaan.</span></p> 
  <p class="p"><span class="indent"></span><span class="verse"><sup id="Ruth.1.21" class="v">21</sup>Vol trok ik weg, maar leeg heeft mij de <span class="nd">Heere</span> doen weerkeren; waarom zoudt gij mij Naómi noemen, daar de <span class="nd">Heere</span> tegen mij getuigt, en de Almachtige mij kwaad aangedaan heeft?</span></p> 
  <p class="p"><span class="indent"></span><span class="verse"><sup id="Ruth.1.22" class="v">22</sup>Alzo kwam Naómi weer, en <span class="highlight tooltipkeyword" data-keyword="1717,1876" title="">Ruth</span>, de Moabietische, haar schoondochter, met haar, die uit de velden van Moab weerkwam; en zij kwamen te Bethlehem in het begin van de gersteoogst.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Ruth op de akker van Boaz</h3> 
  <p class="p"><h1>2</h1><span class="verse"><sup id="Ruth.2.1" class="v">1</sup>Naómi nu had een bloedvriend van haar man, een man, geweldig van vermogen, van het geslacht van Elimélech; en zijn naam was Boaz.</span></p> 
  <p class="p"><span class="indent"></span><span class="verse"><sup id="Ruth.2.2" class="v">2</sup>En <span class="highlight tooltipkeyword" data-keyword="1876,1717" title="">Ruth</span>, de Moabietische, zeide tot Naómi: Laat mij toch in het veld gaan, en van de aren oplezen, achter hem, in wiens ogen ik <span class="highlight tooltipkeyword" data-keyword="719,1645" title="">genade</span> zal vinden. En zij zeide tot haar: Ga heen, mijn dochter!</span></p> 
  <p class="p"><span class="indent"></span><span class="verse"><sup id="Ruth.2.3" class="v">3</sup>Zo ging zij heen, en kwam en las op in het veld, achter de maaiers; en haar viel bij geval voor, een deel van het veld van <span class="highlight tooltipkeyword" data-keyword="1876" title="">Boaz</span>, die van het geslacht van Elimélech was.</span></p> 
  <p class="p"><span class="indent"></span><span class="verse"><sup id="Ruth.2.4" class="v">4</sup>En ziet, <span class="highlight tooltipkeyword" data-keyword="1876" title="">Boaz</span> kwam van Bethlehem, en zeide tot de maaiers: De <span class="nd">Heere</span> zij met u! En zij zeiden tot hem: De <span class="nd">Heere</span> zegene u!</span></p> 
  <p class="p"><span class="indent"></span><span class="verse"><sup id="Ruth.2.5" class="v">5</sup>Daarna zeide <span class="highlight tooltipkeyword" data-keyword="1876" title="">Boaz</span> tot zijn jongen, die over de maaiers gezet was: Wiens is deze jonge vrouw?</span></p> 
  <p class="p"><span class="indent"></span><span class="verse"><sup id="Ruth.2.6" class="v">6</sup>En de jongen, die over de maaiers gezet was, antwoordde en zeide: Deze is de Moabietische jonge vrouw, die met Naómi weergekomen is uit de velden van Moab;</span></p> 
  <p class="p"><span class="indent"></span><span class="verse"><sup id="Ruth.2.7" class="v">7</sup>En zij heeft gezegd: Laat mij toch oplezen en <span class="add">aren</span> bij de garven verzamelen, achter de maaiers; zo is zij gekomen en heeft gestaan van de morgen af tot nu toe; nu is haar thuis blijven weinig.</span></p> 
  <p class="p"><span class="indent"></span><span class="verse"><sup id="Ruth.2.8" class="v">8</sup>Toen zeide <span class="highlight tooltipkeyword" data-keyword="1876" title="">Boaz</span> tot <span class="highlight tooltipkeyword" data-keyword="1876,1717" title="">Ruth</span>: Hoort gij niet, mijn dochter? Ga niet, om in een ander veld op te lezen; ook zult gij van hier niet weggaan, maar hier zult gij u houden bij mijn maagden.</span></p> 
  <p class="p"><span class="indent"></span><span class="verse"><sup id="Ruth.2.9" class="v">9</sup>Uw ogen zullen zijn op dit veld, dat zij maaien zullen, en gij zult achter hen gaan; heb ik de jongens niet geboden, dat men u niet aanroere? Als u dorst, zo ga tot de <span class="highlight tooltipkeyword" data-keyword="1096" title="">vaten</span>, en drink van hetgeen de jongens zullen geschept hebben.</span></p> 
  <p class="p"><span class="indent"></span><span class="verse"><sup id="Ruth.2.10" class="v">10</sup>Toen viel zij op haar aangezicht, en boog zich ter aarde, en zij zeide tot hem: Waarom heb ik <span class="highlight tooltipkeyword" data-keyword="719,1645" title="">genade</span> gevonden in uw ogen, dat gij mij kent, daar ik een vreemde ben?</span></p> 
  <p class="p"><span class="indent"></span><span class="verse"><sup id="Ruth.2.11" class="v">11</sup>En <span class="highlight tooltipkeyword" data-keyword="1876" title="">Boaz</span> antwoordde en zeide tot haar: Het is mij wel aangezegd alles, wat gij bij uw schoonmoeder gedaan hebt, na de dood van uw man, en hebt uw vader en uw moeder, en het land uwer geboorte verlaten, en zijt heengegaan tot een volk, dat gij van te voren niet kendet.</span></p> 
  <p class="p"><span class="indent"></span><span class="verse"><sup id="Ruth.2.12" class="v">12</sup>De <span class="nd">Heere</span> vergelde u uw daad en uw loon zij volkomen, van de <span class="nd">Heere</span>, de God Israëls, onder Wiens vleugelen gij gekomen zijt om toevlucht te nemen!</span></p> 
  <p class="p"><span class="indent"></span><span class="verse"><sup id="Ruth.2.13" class="v">13</sup>En zij zeide: Laat mij <span class="highlight tooltipkeyword" data-keyword="719,1645" title="">genade</span> vinden in uw ogen, mijn heer, daar gij mij getroost hebt, en daar gij naar het <span class="highlight tooltipkeyword" data-keyword="631" title="">hart</span> van uw dienstmaagd gesproken hebt, hoewel ik niet ben, gelijk een van uw dienstmaagden.</span></p> 
  <p class="p"><span class="indent"></span><span class="verse"><sup id="Ruth.2.14" class="v">14</sup>Toen het nu etenstijd was, zeide <span class="highlight tooltipkeyword" data-keyword="1876" title="">Boaz</span> tot haar: Kom hier bij, en eet van het brood, en doop uw bete in de azijn. Zo zat zij neer aan de zijde van de maaiers, en hij reikte haar geroost <span class="add">koren</span> toe, en zij at, en werd verzadigd, en hield over.</span></p> 
  <p class="p"><span class="indent"></span><span class="verse"><sup id="Ruth.2.15" class="v">15</sup>Toen zij nu opstond, om op te lezen, zo gebood <span class="highlight tooltipkeyword" data-keyword="1876" title="">Boaz</span> zijn jongens, zeggende: Laat haar ook tussen de garven oplezen, en beschaamt haar niet.</span></p> 
  <p class="p"><span class="indent"></span><span class="verse"><sup id="Ruth.2.16" class="v">16</sup>Ja, laat ook allengs van de handvollen voor haar wat vallen, en laat het liggen, dat zij het opleze, en bestraft haar niet.</span></p> 
  <p class="p"><span class="indent"></span><span class="verse"><sup id="Ruth.2.17" class="v">17</sup>Alzo las zij op in dat veld, tot aan de avond; en zij sloeg uit, wat zij opgelezen had, en het was omtrent een efa gerst.</span></p> 
  <p class="p"><span class="indent"></span><span class="verse"><sup id="Ruth.2.18" class="v">18</sup>En zij nam het op, en kwam in de stad; en haar schoonmoeder zag, wat zij opgelezen had; ook bracht zij voort, en gaf haar, wat zij van haar verzadiging overgehouden had.</span></p> 
  <p class="p"><span class="indent"></span><span class="verse"><sup id="Ruth.2.19" class="v">19</sup>Toen zeide haar schoonmoeder tot haar: Waar hebt gij heden opgelezen, en waar hebt gij gewerkt? Gezegend zij, die u gekend heeft! En zij verhaalde haar schoonmoeder, bij wie zij gewerkt had, en zeide: De naam van de man, bij wie ik heden gewerkt heb, is Boaz.</span></p> 
  <p class="p"><span class="indent"></span><span class="verse"><sup id="Ruth.2.20" class="v">20</sup>Toen zeide Naómi tot haar schoondochter: Gezegend zij hij de <span class="nd">Heere</span>, Die Zijn weldadigheid niet heeft nagelaten aan de levenden en aan de doden! Voorts zeide Naómi tot haar: Die man is onze nabestaande; hij is een van onze lossers.</span></p> 
  <p class="p"><span class="indent"></span><span class="verse"><sup id="Ruth.2.21" class="v">21</sup>En <span class="highlight tooltipkeyword" data-keyword="1876,1717" title="">Ruth</span>, de Moabietische, zeide: Ook, omdat hij tot mij gezegd heeft: Gij zult u houden bij de jongens, die ik heb, totdat zij de ganse oogst, die ik heb, zullen hebben voleindigd.</span></p> 
  <p class="p"><span class="indent"></span><span class="verse"><sup id="Ruth.2.22" class="v">22</sup>En Naómi zeide tot haar schoondochter <span class="highlight tooltipkeyword" data-keyword="1876,1717" title="">Ruth</span>: Het is <span class="highlight tooltipkeyword" data-keyword="1645" title="">goed</span>, mijn dochter, dat gij met zijn maagden uitgaat, opdat zij u niet tegenvallen in een ander veld.</span></p> 
  <p class="p"><span class="indent"></span><span class="verse"><sup id="Ruth.2.23" class="v">23</sup>Alzo hield zij zich bij de maagden van <span class="highlight tooltipkeyword" data-keyword="1876" title="">Boaz</span>, om op te lezen, totdat de gersteoogst en tarweoogst voleindigd waren; en zij bleef bij haar schoonmoeder.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Ruth en Boaz</h3> 
  <p class="p"><h1>3</h1><span class="verse"><sup id="Ruth.3.1" class="v">1</sup>En Naómi, haar schoonmoeder, zeide tot haar: Mijn dochter! zou ik u geen rust zoeken, dat het u welga?</span></p> 
  <p class="p"><span class="indent"></span><span class="verse"><sup id="Ruth.3.2" class="v">2</sup>Nu dan, is niet <span class="highlight tooltipkeyword" data-keyword="1876" title="">Boaz</span>, met wiens maagden gij geweest zijt, <span class="add">van</span> onze bloedvriendschap? Zie, hij zal deze nacht gerst op de <span class="highlight tooltipkeyword" data-keyword="1123,71" title="">dorsvloer</span> wannen.</span></p> 
  <p class="p"><span class="indent"></span><span class="verse"><sup id="Ruth.3.3" class="v">3</sup>Zo baad u, en <span class="highlight tooltipkeyword" data-keyword="648" title="">zalf</span> u, en doe uw klederen aan, en ga af naar de <span class="highlight tooltipkeyword" data-keyword="1123,71" title="">dorsvloer</span>; <span class="add">maar</span> maak u de man niet bekend, totdat hij geëindigd zal hebben te eten en te drinken.</span></p> 
  <p class="p"><span class="indent"></span><span class="verse"><sup id="Ruth.3.4" class="v">4</sup>En het zal geschieden, als hij neerligt, dat gij de plaats zult merken, waar hij zal neergelegen zijn; ga dan in, en sla zijn voetendek op, en leg u; zo zal hij u te kennen geven, wat gij doen zult.</span></p> 
  <p class="p"><span class="indent"></span><span class="verse"><sup id="Ruth.3.5" class="v">5</sup>En zij zeide tot haar: Al wat gij <span class="add">tot mij</span> zegt, zal ik doen.</span></p> 
  <p class="p"><span class="indent"></span><span class="verse"><sup id="Ruth.3.6" class="v">6</sup>Alzo ging zij af naar de <span class="highlight tooltipkeyword" data-keyword="1123,71" title="">dorsvloer</span>, en deed naar alles, wat haar schoonmoeder haar geboden had.</span></p> 
  <p class="p"><span class="indent"></span><span class="verse"><sup id="Ruth.3.7" class="v">7</sup>Toen nu <span class="highlight tooltipkeyword" data-keyword="1876" title="">Boaz</span> gegeten en gedronken had, en zijn <span class="highlight tooltipkeyword" data-keyword="631" title="">hart</span> vrolijk was, zo kwam hij om neer te liggen aan het uiterste van een <span class="add">koren</span>hoop. Daarna kwam zij stilletjes in, en sloeg zijn voetendek op, en legde zich.</span></p> 
  <p class="p"><span class="indent"></span><span class="verse"><sup id="Ruth.3.8" class="v">8</sup>En het geschiedde te middernacht, dat die man verschrok, en om zich greep; en ziet, een vrouw lag aan zijn voetendek.</span></p> 
  <p class="p"><span class="indent"></span><span class="verse"><sup id="Ruth.3.9" class="v">9</sup>En hij zeide: Wie zijt gij? En zij zeide: Ik ben <span class="highlight tooltipkeyword" data-keyword="1876,1717" title="">Ruth</span>, uw dienstmaagd, breid dan uw vleugel uit over uw dienstmaagd, want gij zijt de losser.</span></p> 
  <p class="p"><span class="indent"></span><span class="verse"><sup id="Ruth.3.10" class="v">10</sup>En hij zeide: Gezegend zijt gij de <span class="nd">Heere</span>, mijn dochter! Gij hebt deze uw laatste weldadigheid beter gemaakt dan de eerste, omdat gij geen jonge gezellen zijt nagegaan, hetzij arm of rijk.</span></p> 
  <p class="p"><span class="indent"></span><span class="verse"><sup id="Ruth.3.11" class="v">11</sup>En nu, mijn dochter, vrees niet; al wat gij gezegd hebt, zal ik u doen; want de ganse stad van mijn volk weet, dat gij een deugdelijke vrouw zijt.</span></p> 
  <p class="p"><span class="indent"></span><span class="verse"><sup id="Ruth.3.12" class="v">12</sup>Nu dan, wel is waar, dat ik een <span class="highlight tooltipkeyword" data-keyword="153" title="">losser</span> ben; maar er is nog een <span class="highlight tooltipkeyword" data-keyword="153" title="">losser</span>, nader dan ik.</span></p> 
  <p class="p"><span class="indent"></span><span class="verse"><sup id="Ruth.3.13" class="v">13</sup>Blijf deze nacht over; voorts in de morgen zal het geschieden, indien hij u lost, goed, laat hem lossen; maar indien het hem niet lust u te lossen, zo zal ik u lossen, <span class="add">zo waarachtig als</span> de <span class="nd">Heere</span> leeft; leg u neer tot de morgen toe.</span></p> 
  <p class="p"><span class="indent"></span><span class="verse"><sup id="Ruth.3.14" class="v">14</sup>Toen lag zij neer aan zijn voetendek tot de morgen toe; en zij stond op, eer dat de een de ander kennen kon; want hij zeide: Het worde niet bekend, dat een vrouw op de <span class="highlight tooltipkeyword" data-keyword="1123,71" title="">dorsvloer</span> gekomen is.</span></p> 
  <p class="p"><span class="indent"></span><span class="verse"><sup id="Ruth.3.15" class="v">15</sup>Voorts zeide hij: Neem de sluier, die op u is, en houd die; en zij hield hem; en hij mat zes <span class="add">maten</span> gerst, en legde ze op haar; daarna ging hij in de stad.</span></p> 
  <p class="p"><span class="indent"></span><span class="verse"><sup id="Ruth.3.16" class="v">16</sup>Zij nu kwam tot haar schoonmoeder, die zeide: Wie zijt gij, mijn dochter? En zij verhaalde haar alles, wat die man haar gedaan had.</span></p> 
  <p class="p"><span class="indent"></span><span class="verse"><sup id="Ruth.3.17" class="v">17</sup>Ook zeide zij: Deze zes <span class="add">maten</span> gerst heeft hij mij gegeven; want hij zeide <span class="add">tot mij</span>: Kom niet ledig tot uw schoonmoeder.</span></p> 
  <p class="p"><span class="indent"></span><span class="verse"><sup id="Ruth.3.18" class="v">18</sup>Toen zeide zij: Zit <span class="add">stil</span>, mijn dochter, totdat gij weet, hoe de zaak zal vallen; want die man zal niet rusten, tenzij dat hij heden deze zaak voleind zal hebben.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Boaz huwt Ruth</h3> 
  <p class="p"><h1>4</h1><span class="verse"><sup id="Ruth.4.1" class="v">1</sup>En <span class="highlight tooltipkeyword" data-keyword="1876" title="">Boaz</span> ging op in de <span class="highlight tooltipkeyword" data-keyword="36,1088" title="">poort</span>, en zette zich aldaar en ziet, de <span class="highlight tooltipkeyword" data-keyword="153" title="">losser</span>, van wie <span class="highlight tooltipkeyword" data-keyword="1876" title="">Boaz</span> gesproken had, ging voorbij; zo zeide hij: Wijk hierheen, zet u hier, gij, zulk een! En hij week daarheen, en zette zich.</span></p> 
  <p class="p"><span class="indent"></span><span class="verse"><sup id="Ruth.4.2" class="v">2</sup>En hij nam tien mannen van de <span class="highlight tooltipkeyword" data-keyword="390" title="">oudsten</span> der stad, en zeide: Zet u hier; en zij zetten zich.</span></p> 
  <p class="p"><span class="indent"></span><span class="verse"><sup id="Ruth.4.3" class="v">3</sup>Toen zeide hij tot die <span class="highlight tooltipkeyword" data-keyword="153" title="">losser</span>: Het stuk land, dat van onze broeder Elimélech was, heeft Naómi, die uit het land der Moabieten weergekomen is, verkocht;</span></p> 
  <p class="p"><span class="indent"></span><span class="verse"><sup id="Ruth.4.4" class="v">4</sup>En ik heb gezegd: Ik zal het <span class="add">voor</span> uw oor openbaren, zeggende: Aanvaard het in tegenwoordigheid van de inwoners, en in tegenwoordigheid van de <span class="highlight tooltipkeyword" data-keyword="390" title="">oudsten</span> van mijn volk; zo gij het zult lossen, los het; en zo men het ook niet zou lossen, verklaar het mij, dat ik het weet; want er is niemand, behalve gij, die het lost, en ik na u. Toen zeide hij: Ik zal het lossen.</span></p> 
  <p class="p"><span class="indent"></span><span class="verse"><sup id="Ruth.4.5" class="v">5</sup>Maar <span class="highlight tooltipkeyword" data-keyword="1876" title="">Boaz</span> zeide: Op de dag, dat gij het land aanvaardt van de hand van Naómi, zo zult gij het ook aanvaarden van <span class="highlight tooltipkeyword" data-keyword="1876,1717" title="">Ruth</span>, de Moabietische, de vrouw van de gestorvene, om de naam van de gestorvene te verwekken over zijn erfdeel.</span></p> 
  <p class="p"><span class="indent"></span><span class="verse"><sup id="Ruth.4.6" class="v">6</sup>Toen zeide die <span class="highlight tooltipkeyword" data-keyword="153" title="">losser</span>: Ik zal het voor mij niet kunnen lossen, opdat ik mijn erfdeel niet misschien verderve; los gij mijn lossing voor u; want ik zal niet kunnen lossen.</span></p> 
  <p class="p"><span class="indent"></span><span class="verse"><sup id="Ruth.4.7" class="v">7</sup>Nu was dit van ouds <span class="add">een gewoonte</span> in Israël, bij de lossing en bij de verwisseling, om de ganse zaak te bevestigen, zo trok de man zijn <span class="highlight tooltipkeyword" data-keyword="1639" title="">schoen</span> uit en gaf die aan zijn naaste; en dit was tot een getuigenis in Israël.</span></p> 
  <p class="p"><span class="indent"></span><span class="verse"><sup id="Ruth.4.8" class="v">8</sup>Zo zeide deze <span class="highlight tooltipkeyword" data-keyword="153" title="">losser</span> tot <span class="highlight tooltipkeyword" data-keyword="1876" title="">Boaz</span>: Aanvaard gij het voor u; en hij trok zijn <span class="highlight tooltipkeyword" data-keyword="1639" title="">schoen</span> uit.</span></p> 
  <p class="p"><span class="indent"></span><span class="verse"><sup id="Ruth.4.9" class="v">9</sup>Toen zeide <span class="highlight tooltipkeyword" data-keyword="1876" title="">Boaz</span> tot de <span class="highlight tooltipkeyword" data-keyword="390" title="">oudsten</span> en al het volk: Gij zijt heden getuigen, dat ik aanvaard heb alles, wat van Elimélech geweest is, en alles, wat van Chiljon en Machlon geweest is, van de hand van Naómi.</span></p> 
  <p class="p"><span class="indent"></span><span class="verse"><sup id="Ruth.4.10" class="v">10</sup>Daartoe aanvaard ik mij ook <span class="highlight tooltipkeyword" data-keyword="1876,1717" title="">Ruth</span>, de Moabietische, de vrouw van Machlon, tot een vrouw, om de naam van de gestorvene over zijn erfdeel te verwekken, opdat de naam van de gestorvene niet worde uitgeroeid van zijn broeders, en van de <span class="highlight tooltipkeyword" data-keyword="36,1088" title="">poort</span> zijner plaats; gij zijt heden getuigen.</span></p> 
  <p class="p"><span class="indent"></span><span class="verse"><sup id="Ruth.4.11" class="v">11</sup>En al het volk, dat in de <span class="highlight tooltipkeyword" data-keyword="36,1088" title="">poort</span> was, alsook de <span class="highlight tooltipkeyword" data-keyword="390" title="">oudsten</span>, zeiden: Wij zijn getuigen; de <span class="nd">Heere</span> make deze vrouw, die in uw huis komt, als <span class="highlight tooltipkeyword" data-keyword="1785" title="">Rachel</span> en als <span class="highlight tooltipkeyword" data-keyword="1786" title="">Lea</span>, die beiden het huis van Israël gebouwd hebben; en handel kloek in Efratha, en maak <span class="add">uw</span> naam vermaard in Bethlehem!</span></p> 
  <p class="p"><span class="indent"></span><span class="verse"><sup id="Ruth.4.12" class="v">12</sup>En uw huis zij, als het huis van Perez (die Thamar aan Juda baarde), van het zaad, dat de <span class="nd">Heere</span> u geven zal uit deze jonge vrouw.</span></p> 
  <h3 class="s">Geboorte van Obed</h3> 
  <p class="p"><span class="indent"></span><span class="verse"><sup id="Ruth.4.13" class="v">13</sup>Alzo nam <span class="highlight tooltipkeyword" data-keyword="1876" title="">Boaz</span> <span class="highlight tooltipkeyword" data-keyword="1876,1717" title="">Ruth</span>, en zij werd hem tot vrouw, en hij ging tot haar in; en de <span class="nd">Heere</span> gaf haar, dat zij zwanger werd en een zoon baarde.</span></p> 
  <p class="p"><span class="indent"></span><span class="verse"><sup id="Ruth.4.14" class="v">14</sup>Toen zeiden de vrouwen tot Naómi: Geloofd zij de <span class="nd">Heere</span>, Die niet heeft nagelaten u heden een <span class="highlight tooltipkeyword" data-keyword="153" title="">losser</span> te geven; en zijn naam worde vermaard in Israël!</span></p> 
  <p class="p"><span class="indent"></span><span class="verse"><sup id="Ruth.4.15" class="v">15</sup>Die zal u zijn tot een verkwikker der ziel, en om uw ouderdom te onderhouden; want uw schoondochter, die u liefheeft, heeft hem gebaard, die u beter is dan zeven zonen.</span></p> 
  <p class="p"><span class="indent"></span><span class="verse"><sup id="Ruth.4.16" class="v">16</sup>En Naómi nam dat kind, en zette het op haar schoot, en werd zijn voedster.</span></p> 
  <p class="p"><span class="indent"></span><span class="verse"><sup id="Ruth.4.17" class="v">17</sup>En de geburinnen gaven hem een naam, zeggende: Aan Naómi is een zoon geboren; en zij noemden zijn naam Obed; deze is de vader van Isaï, <span class="highlight tooltipkeyword" data-keyword="1718" title="">Davids</span> vader.</span></p> 
  <p class="p"><span class="indent"></span><span class="verse"><sup id="Ruth.4.18" class="v">18</sup>Dit nu zijn de geboorten van Perez: Perez gewon Hezron;</span></p> 
  <p class="p"><span class="indent"></span><span class="verse"><sup id="Ruth.4.19" class="v">19</sup>En Hezron gewon Ram; en Ram gewon Amminádab;</span></p> 
  <p class="p"><span class="indent"></span><span class="verse"><sup id="Ruth.4.20" class="v">20</sup>En Amminádab gewon Nahesson; en Nahesson gewon Salma;</span></p> 
  <p class="p"><span class="indent"></span><span class="verse"><sup id="Ruth.4.21" class="v">21</sup>En Salmon gewon <span class="highlight tooltipkeyword" data-keyword="1876" title="">Boaz</span>; en <span class="highlight tooltipkeyword" data-keyword="1876" title="">Boaz</span> gewon Obed;</span></p> 
  <p class="p"><span class="indent"></span><span class="verse"><sup id="Ruth.4.22" class="v">22</sup>En Obed gewon Isaï; en Isaï gewon David.</span></p> 
  <br> 
   
 </div> 
</div>