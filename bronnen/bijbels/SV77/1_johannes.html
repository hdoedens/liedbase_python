<div class="bibletext"> 
 <div id="scroller"> 
  <h3 class="s">Het Woord des levens geopenbaard in het vlees</h3> 
  <p class="p"><h1>1</h1><span class="verse"><sup id="1John.1.1" class="v">1</sup>Hetgeen van den beginne was, hetgeen wij gehoord hebben, hetgeen wij gezien hebben met onze ogen, hetgeen wij aanschouwd hebben, en onze handen getast hebben, van het Woord des levens;</span></p> 
  <p class="p"><span class="indent"></span><span class="verse"><sup id="1John.1.2" class="v">2</sup>(Want het Leven is geopenbaard, en wij hebben het gezien, en wij getuigen, en verkondigen u dat eeuwige Leven, Hetwelk bij de Vader was, en ons is geopenbaard.)</span></p> 
  <p class="p"><span class="indent"></span><span class="verse"><sup id="1John.1.3" class="v">3</sup>Hetgeen wij <span class="add">dan</span> gezien en gehoord hebben, dat verkondigen wij u, opdat ook gij met ons gemeenschap zoudt hebben, en deze onze gemeenschap ook <span class="add">zij</span> met de Vader, en met Zijn Zoon <span class="highlight tooltipkeyword" data-keyword="1672" title="">Jezus</span> Christus.</span></p> 
  <p class="p"><span class="indent"></span><span class="verse"><sup id="1John.1.4" class="v">4</sup>En deze dingen schrijven wij u, opdat uw blijdschap vervuld zij.</span></p> 
  <h3 class="s">De gemeenschap met God</h3> 
  <p class="p"><span class="indent"></span><span class="verse"><sup id="1John.1.5" class="v">5</sup>En dit is de verkondiging, die wij van Hem gehoord hebben, en wij u verkondigen, dat God een Licht is, en gans geen duisternis in Hem is.</span></p> 
  <p class="p"><span class="indent"></span><span class="verse"><sup id="1John.1.6" class="v">6</sup>Indien wij zeggen, dat wij gemeenschap met Hem hebben, en wij in de duisternis wandelen, zo liegen wij, en doen de waarheid niet.</span></p> 
  <p class="p"><span class="indent"></span><span class="verse"><sup id="1John.1.7" class="v">7</sup>Maar indien wij in het licht wandelen, gelijk Hij in het licht is, zo hebben wij gemeenschap met elkander, en het bloed van <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, Zijn Zoon, reinigt ons van alle zonde.</span></p> 
  <h3 class="s">De belijdenis der <span class="highlight tooltipkeyword" data-keyword="1711,1710,1063,1062" title="">zonde</span></h3> 
  <p class="p"><span class="indent"></span><span class="verse"><sup id="1John.1.8" class="v">8</sup>Indien wij zeggen, dat wij geen <span class="highlight tooltipkeyword" data-keyword="1711,1710,1063,1062" title="">zonde</span> hebben, zo verleiden wij onszelf, en de waarheid is in ons niet.</span></p> 
  <p class="p"><span class="indent"></span><span class="verse"><sup id="1John.1.9" class="v">9</sup>Indien wij onze <span class="highlight tooltipkeyword" data-keyword="1711,1710" title="">zonden</span> belijden, Hij is getrouw en <span class="highlight tooltipkeyword" data-keyword="1630,1629,1621" title="">rechtvaardig</span>, dat Hij ons de <span class="highlight tooltipkeyword" data-keyword="1711,1710" title="">zonden</span> vergeve, en ons reinige van alle ongerechtigheid.</span></p> 
  <p class="p"><span class="indent"></span><span class="verse"><sup id="1John.1.10" class="v">10</sup>Indien wij zeggen, dat wij niet gezondigd hebben, zo maken wij Hem tot een leugenaar, en Zijn woord is niet in ons.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Christus, de verzoening voor onze zonden</h3> 
  <p class="p"><h1>2</h1><span class="verse"><sup id="1John.2.1" class="v">1</sup>Mijn kinderkens, ik schrijf u deze dingen, opdat gij niet zondigt. En indien iemand gezondigd heeft, wij hebben een Voorspraak bij de Vader, <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, de Rechtvaardige;</span></p> 
  <p class="p"><span class="indent"></span><span class="verse"><sup id="1John.2.2" class="v">2</sup>En Hij is een verzoening voor onze <span class="highlight tooltipkeyword" data-keyword="1711,1710" title="">zonden</span>; en niet alleen voor de onze, maar ook voor <span class="add">de <span class="highlight tooltipkeyword" data-keyword="1711,1710" title="">zonden</span></span> der gehele wereld.</span></p> 
  <h3 class="s">Het gebod der <span class="highlight tooltipkeyword" data-keyword="1054,1056" title="">liefde</span>, een oud en nieuw gebod</h3> 
  <p class="p"><span class="indent"></span><span class="verse"><sup id="1John.2.3" class="v">3</sup>En hieraan kennen wij, dat wij Hem gekend hebben, zo wij Zijn geboden bewaren.</span></p> 
  <p class="p"><span class="indent"></span><span class="verse"><sup id="1John.2.4" class="v">4</sup>Die daar zegt: Ik ken Hem, en Zijn geboden niet bewaart, die is een leugenaar, en in hem is de waarheid niet;</span></p> 
  <p class="p"><span class="indent"></span><span class="verse"><sup id="1John.2.5" class="v">5</sup>Maar zo wie Zijn Woord bewaart, in hem is waarlijk de <span class="highlight tooltipkeyword" data-keyword="1054,1056" title="">liefde</span> Gods volmaakt geworden; hieraan kennen wij, dat wij in Hem zijn.</span></p> 
  <p class="p"><span class="indent"></span><span class="verse"><sup id="1John.2.6" class="v">6</sup>Die zegt, dat hij in Hem blijft, die moet ook zelf alzo wandelen, gelijk Hij gewandeld heeft.</span></p> 
  <p class="p"><span class="indent"></span><span class="verse"><sup id="1John.2.7" class="v">7</sup>Broeders! Ik schrijf u geen nieuw gebod, maar een oud gebod, dat gij van den beginne gehad hebt; dit oud gebod is het woord, dat gij van den beginne gehoord hebt.</span></p> 
  <p class="p"><span class="indent"></span><span class="verse"><sup id="1John.2.8" class="v">8</sup>Wederom schrijf ik u een nieuw gebod: hetgeen waarachtig is in Hem, zij ook in u <span class="add">waarachtig</span>; want de duisternis gaat voorbij, en het waarachtige licht schijnt nu.</span></p> 
  <p class="p"><span class="indent"></span><span class="verse"><sup id="1John.2.9" class="v">9</sup>Die zegt, dat hij in het licht is, en zijn broeder haat, die is in de duisternis tot nog toe.</span></p> 
  <p class="p"><span class="indent"></span><span class="verse"><sup id="1John.2.10" class="v">10</sup>Die zijn broeder liefheeft, blijft in het licht, en geen ergernis is in hem.</span></p> 
  <p class="p"><span class="indent"></span><span class="verse"><sup id="1John.2.11" class="v">11</sup>Maar die zijn broeder haat, is in de duisternis, en wandelt in de duisternis, en weet niet, waar hij heengaat; want de duisternis heeft zijn ogen verblind.</span></p> 
  <p class="p"><span class="indent"></span><span class="verse"><sup id="1John.2.12" class="v">12</sup>Ik schrijf u, kinderkens, want de <span class="highlight tooltipkeyword" data-keyword="1711,1710" title="">zonden</span> zijn u <span class="highlight tooltipkeyword" data-keyword="1712" title="">vergeven</span> om Zijns Naams wil.</span></p> 
  <p class="p"><span class="indent"></span><span class="verse"><sup id="1John.2.13" class="v">13</sup>Ik schrijf u, vaders! want gij hebt <span class="add">Hem</span> gekend, Die van den beginne is. Ik schrijf u, jongelingen, want gij hebt de boze overwonnen. Ik schrijf u, kinderen, want gij hebt de Vader gekend.</span></p> 
  <p class="p"><span class="indent"></span><span class="verse"><sup id="1John.2.14" class="v">14</sup>Ik heb u geschreven, vaders, want gij hebt <span class="add">Hem</span> gekend, Die van den beginne is. Ik heb u geschreven, jongelingen, want gij zijt sterk, en het Woord Gods blijft in u, en gij hebt de boze overwonnen.</span></p> 
  <p class="p"><span class="indent"></span><span class="verse"><sup id="1John.2.15" class="v">15</sup>Hebt de wereld niet lief, noch hetgeen in de wereld is; zo iemand de wereld liefheeft, de <span class="highlight tooltipkeyword" data-keyword="1054,1056" title="">liefde</span> des Vaders is niet in hem.</span></p> 
  <p class="p"><span class="indent"></span><span class="verse"><sup id="1John.2.16" class="v">16</sup>Want al wat in de wereld is, <span class="add">namelijk</span> de begeerlijkheid des vleses, en de begeerlijkheid der ogen, en de grootsheid des levens, is niet uit de Vader, maar is uit de wereld.</span></p> 
  <p class="p"><span class="indent"></span><span class="verse"><sup id="1John.2.17" class="v">17</sup>En de wereld gaat voorbij, en haar begeerlijkheid; maar die de wil van God doet, blijft in eeuwigheid.</span></p> 
  <h3 class="s">De <span class="highlight tooltipkeyword" data-keyword="99" title="">antichrist</span></h3> 
  <p class="p"><span class="indent"></span><span class="verse"><sup id="1John.2.18" class="v">18</sup>Kinderkens, het is de laatste ure; en gelijk gij gehoord hebt, dat de <span class="highlight tooltipkeyword" data-keyword="99" title="">antichrist</span> komt, <span class="add">zo</span> zijn ook nu vele antichristen geworden; waaruit wij kennen, dat het de laatste ure is.</span></p> 
  <p class="p"><span class="indent"></span><span class="verse"><sup id="1John.2.19" class="v">19</sup>Zij zijn uit ons uitgegaan, maar zij waren uit ons niet; want indien zij uit ons geweest waren, zo zouden zij met ons gebleven zijn; maar <span class="add">dit is geschied</span>, opdat zij zouden openbaar worden, dat zij niet allen uit ons zijn.</span></p> 
  <p class="p"><span class="indent"></span><span class="verse"><sup id="1John.2.20" class="v">20</sup>Doch gij hebt de <span class="highlight tooltipkeyword" data-keyword="648" title="">zalving</span> van de <span class="highlight tooltipkeyword" data-keyword="1038" title="">Heilige</span>, en gij weet alle dingen.</span></p> 
  <p class="p"><span class="indent"></span><span class="verse"><sup id="1John.2.21" class="v">21</sup>Ik heb u niet geschreven, omdat gij de waarheid niet weet, maar omdat gij die weet, en omdat geen leugen uit de waarheid is.</span></p> 
  <p class="p"><span class="indent"></span><span class="verse"><sup id="1John.2.22" class="v">22</sup>Wie is de leugenaar, dan die loochent, dat <span class="highlight tooltipkeyword" data-keyword="1672" title="">Jezus</span> is de <span class="highlight tooltipkeyword" data-keyword="101" title="">Christus</span>? Deze is de <span class="highlight tooltipkeyword" data-keyword="99" title="">antichrist</span>, die de Vader en de Zoon loochent.</span></p> 
  <p class="p"><span class="indent"></span><span class="verse"><sup id="1John.2.23" class="v">23</sup>Een ieder, die de Zoon loochent, heeft ook de Vader niet.</span></p> 
  <p class="p"><span class="indent"></span><span class="verse"><sup id="1John.2.24" class="v">24</sup>Hetgeen gij dan van den beginne gehoord hebt, dat blijve in u. Indien in u blijft, wat gij van den beginne gehoord hebt, zo zult gij ook in de Zoon en in de Vader blijven.</span></p> 
  <p class="p"><span class="indent"></span><span class="verse"><sup id="1John.2.25" class="v">25</sup>En dit is de <span class="highlight tooltipkeyword" data-keyword="1702" title="">belofte</span>, die Hij ons beloofd heeft, <span class="add">namelijk</span> het eeuwige leven.</span></p> 
  <p class="p"><span class="indent"></span><span class="verse"><sup id="1John.2.26" class="v">26</sup>Dit heb ik u geschreven van degenen, die u verleiden.</span></p> 
  <p class="p"><span class="indent"></span><span class="verse"><sup id="1John.2.27" class="v">27</sup>En de <span class="highlight tooltipkeyword" data-keyword="648" title="">zalving</span>, die gij van Hem ontvangen hebt, blijft in u, en gij hebt niet van node, dat iemand u leert; maar gelijk dezelfde <span class="highlight tooltipkeyword" data-keyword="648" title="">zalving</span> u leert van alle dingen, <span class="add">zo</span> is zij ook waarachtig, en is geen leugen; en gelijk zij u geleerd heeft, <span class="add">zo</span> zult gij in Hem blijven.</span></p> 
  <p class="p"><span class="indent"></span><span class="verse"><sup id="1John.2.28" class="v">28</sup>En nu, kinderkens, blijft in Hem; opdat, wanneer Hij zal geopenbaard zijn, wij vrijmoedigheid hebben, en wij door Hem niet beschaamd gemaakt worden in Zijn toekomst.</span></p> 
  <p class="p"><span class="indent"></span><span class="verse"><sup id="1John.2.29" class="v">29</sup>Indien gij weet, dat Hij <span class="highlight tooltipkeyword" data-keyword="1630,1629,1621" title="">rechtvaardig</span> is, zo weet gij, dat een ieder die de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> doet, uit Hem geboren is.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">De kinderen Gods</h3> 
  <p class="p"><h1>3</h1><span class="verse"><sup id="1John.3.1" class="v">1</sup>Ziet, hoe grote <span class="highlight tooltipkeyword" data-keyword="1056,1054" title="">liefde</span> ons de Vader gegeven heeft, <span class="add">namelijk</span> dat wij kinderen Gods genaamd zouden worden. Daarom kent de wereld ons niet, omdat zij Hem niet kent.</span></p> 
  <p class="p"><span class="indent"></span><span class="verse"><sup id="1John.3.2" class="v">2</sup>Geliefden, nu zijn wij kinderen Gods, en het is nog niet geopenbaard, wat wij zijn zullen. Maar wij weten, dat als <span class="add">Hij</span> zal geopenbaard zijn, wij Hem zullen gelijk wezen; want wij zullen Hem zien, gelijk Hij is.</span></p> 
  <p class="p"><span class="indent"></span><span class="verse"><sup id="1John.3.3" class="v">3</sup>En een ieder, die deze hoop op Hem heeft, die reinigt zichzelf, gelijk Hij <span class="highlight tooltipkeyword" data-keyword="1691,1690,1694,1699,1698" title="">rein</span> is.</span></p> 
  <p class="p"><span class="indent"></span><span class="verse"><sup id="1John.3.4" class="v">4</sup>Een ieder, die de <span class="highlight tooltipkeyword" data-keyword="1711,1710,1063,1062" title="">zonde</span> doet, die doet ook de ongerechtigheid; want de <span class="highlight tooltipkeyword" data-keyword="1711,1710,1063,1062" title="">zonde</span> is de ongerechtigheid.</span></p> 
  <p class="p"><span class="indent"></span><span class="verse"><sup id="1John.3.5" class="v">5</sup>En gij weet, dat Hij geopenbaard is, opdat Hij onze <span class="highlight tooltipkeyword" data-keyword="1711,1710" title="">zonden</span> zou wegnemen; en geen <span class="highlight tooltipkeyword" data-keyword="1711,1710,1063,1062" title="">zonde</span> is in Hem.</span></p> 
  <p class="p"><span class="indent"></span><span class="verse"><sup id="1John.3.6" class="v">6</sup>Een ieder, die in Hem blijft, die zondigt niet; een ieder, die zondigt, die heeft Hem niet gezien, en heeft Hem niet gekend.</span></p> 
  <p class="p"><span class="indent"></span><span class="verse"><sup id="1John.3.7" class="v">7</sup>Kinderkens, dat u niemand verleide. Die de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> doet, die is <span class="highlight tooltipkeyword" data-keyword="1630,1629,1621" title="">rechtvaardig</span>, gelijk Hij <span class="highlight tooltipkeyword" data-keyword="1630,1629,1621" title="">rechtvaardig</span> is.</span></p> 
  <p class="p"><span class="indent"></span><span class="verse"><sup id="1John.3.8" class="v">8</sup>Die de <span class="highlight tooltipkeyword" data-keyword="1711,1710,1063,1062" title="">zonde</span> doet, is uit de <span class="highlight tooltipkeyword" data-keyword="517" title="">duivel</span>; want de <span class="highlight tooltipkeyword" data-keyword="517" title="">duivel</span> zondigt van den beginne. Hiertoe is de Zoon van God geopenbaard, opdat Hij de werken des duivels verbreken zou.</span></p> 
  <p class="p"><span class="indent"></span><span class="verse"><sup id="1John.3.9" class="v">9</sup>Een ieder, die uit God geboren is, die doet de <span class="highlight tooltipkeyword" data-keyword="1711,1710,1063,1062" title="">zonde</span> niet, want Zijn zaad blijft in hem; en hij kan niet <span class="highlight tooltipkeyword" data-keyword="1063,1062" title="">zondigen</span>, want hij is uit God geboren.</span></p> 
  <p class="p"><span class="indent"></span><span class="verse"><sup id="1John.3.10" class="v">10</sup>Hierin zijn de kinderen Gods en de kinderen des duivels openbaar. Een ieder, die de <span class="highlight tooltipkeyword" data-keyword="1630,1629,1621,1631" title="">rechtvaardigheid</span> niet doet, die is niet uit God, en die zijn broeder niet liefheeft.</span></p> 
  <p class="p"><span class="indent"></span><span class="verse"><sup id="1John.3.11" class="v">11</sup>Want dit is de verkondiging, die gij van den beginne gehoord hebt, dat wij elkander zouden liefhebben.</span></p> 
  <p class="p"><span class="indent"></span><span class="verse"><sup id="1John.3.12" class="v">12</sup>Niet gelijk <span class="highlight tooltipkeyword" data-keyword="1716" title="">Kaïn</span>, <span class="add">die</span> uit de boze was, en zijn broeder doodsloeg; en om wat oorzaak sloeg hij hem dood? Omdat zijn werken boos waren, en die van zijn broeder rechtvaardig.</span></p> 
  <p class="p"><span class="indent"></span><span class="verse"><sup id="1John.3.13" class="v">13</sup>Verwondert u niet, mijn broeders, zo de wereld u haat.</span></p> 
  <p class="p"><span class="indent"></span><span class="verse"><sup id="1John.3.14" class="v">14</sup>Wij weten, dat wij overgegaan zijn uit de dood in het leven, omdat wij de broeders <span class="highlight tooltipkeyword" data-keyword="1056" title="">liefhebben</span>; die <span class="add">zijn</span> broeder niet liefheeft, blijft in de dood.</span></p> 
  <p class="p"><span class="indent"></span><span class="verse"><sup id="1John.3.15" class="v">15</sup>Een ieder, die zijn broeder haat, is een doodslager; en gij weet, dat geen doodslager het eeuwige leven heeft in zich blijvende.</span></p> 
  <p class="p"><span class="indent"></span><span class="verse"><sup id="1John.3.16" class="v">16</sup>Hieraan hebben wij de <span class="highlight tooltipkeyword" data-keyword="1056,1054" title="">liefde</span> gekend, dat Hij Zijn leven voor ons gesteld heeft; en wij zijn schuldig voor de broeders het leven te stellen.</span></p> 
  <p class="p"><span class="indent"></span><span class="verse"><sup id="1John.3.17" class="v">17</sup>Zo wie nu het goed der wereld heeft, en ziet zijn broeder gebrek hebben, en sluit zijn <span class="highlight tooltipkeyword" data-keyword="631" title="">hart</span> toe voor hem, hoe blijft de <span class="highlight tooltipkeyword" data-keyword="1056,1054" title="">liefde</span> Gods in hem?</span></p> 
  <p class="p"><span class="indent"></span><span class="verse"><sup id="1John.3.18" class="v">18</sup>Mijn kinderkens, laat ons niet <span class="highlight tooltipkeyword" data-keyword="1056" title="">liefhebben</span> met het woord, noch met de tong, maar met de daad en waarheid.</span></p> 
  <p class="p"><span class="indent"></span><span class="verse"><sup id="1John.3.19" class="v">19</sup>En hieraan kennen wij, dat wij uit de waarheid zijn, en wij zullen onze <span class="highlight tooltipkeyword" data-keyword="631" title="">harten</span> verzekeren voor Hem.</span></p> 
  <p class="p"><span class="indent"></span><span class="verse"><sup id="1John.3.20" class="v">20</sup>Want indien ons <span class="highlight tooltipkeyword" data-keyword="631" title="">hart</span> <span class="add">ons</span> veroordeelt, God is meerder dan ons <span class="highlight tooltipkeyword" data-keyword="631" title="">hart</span>, en Hij kent alle dingen.</span></p> 
  <p class="p"><span class="indent"></span><span class="verse"><sup id="1John.3.21" class="v">21</sup>Geliefden! Indien ons <span class="highlight tooltipkeyword" data-keyword="631" title="">hart</span> ons niet veroordeelt, zo hebben wij vrijmoedigheid tot God;</span></p> 
  <p class="p"><span class="indent"></span><span class="verse"><sup id="1John.3.22" class="v">22</sup>En zo wat wij bidden, ontvangen wij van Hem, omdat wij Zijn geboden bewaren, en doen, hetgeen behagelijk is voor Hem.</span></p> 
  <p class="p"><span class="indent"></span><span class="verse"><sup id="1John.3.23" class="v">23</sup>En dit is Zijn gebod, dat wij geloven in de Naam van Zijn Zoon <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span>, en elkander <span class="highlight tooltipkeyword" data-keyword="1056" title="">liefhebben</span>, gelijk Hij ons een gebod gegeven heeft.</span></p> 
  <p class="p"><span class="indent"></span><span class="verse"><sup id="1John.3.24" class="v">24</sup>En die Zijn geboden bewaart, blijft in Hem, en Hij in hem. En hieraan kennen wij, dat Hij in ons blijft, <span class="add">namelijk</span> uit de Geest, Die Hij ons gegeven heeft.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Waarschuwing tegen dwaalleraars</h3> 
  <p class="p"><h1>4</h1><span class="verse"><sup id="1John.4.1" class="v">1</sup>Geliefden, gelooft niet iedere geest, maar beproeft de geesten, of zij uit God zijn; want vele valse <span class="highlight tooltipkeyword" data-keyword="1031" title="">profeten</span> zijn uitgegaan in de wereld.</span></p> 
  <p class="p"><span class="indent"></span><span class="verse"><sup id="1John.4.2" class="v">2</sup>Hieraan kent gij de <span class="highlight tooltipkeyword" data-keyword="127" title="">Geest van God</span>: alle geest, die belijdt, dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> in het vlees gekomen is, die is uit God;</span></p> 
  <p class="p"><span class="indent"></span><span class="verse"><sup id="1John.4.3" class="v">3</sup>En alle geest, die niet belijdt, dat <span class="highlight tooltipkeyword" data-keyword="1672" title="">Jezus</span> <span class="highlight tooltipkeyword" data-keyword="101" title="">Christus</span> in het vlees gekomen is, die is uit God niet; maar dit is <span class="add">de geest</span> van de <span class="highlight tooltipkeyword" data-keyword="99" title="">antichrist</span>, van welke <span class="add">geest</span> gij gehoord hebt, dat hij komen zal, en hij is nu reeds in de wereld.</span></p> 
  <p class="p"><span class="indent"></span><span class="verse"><sup id="1John.4.4" class="v">4</sup>Kinderkens, gij zijt uit God, en hebt hen overwonnen; want Hij is meerder, Die in u is, dan die in de wereld is.</span></p> 
  <p class="p"><span class="indent"></span><span class="verse"><sup id="1John.4.5" class="v">5</sup>Zij zijn uit de wereld, daarom spreken zij uit de wereld, en de wereld hoort hen.</span></p> 
  <p class="p"><span class="indent"></span><span class="verse"><sup id="1John.4.6" class="v">6</sup>Wij zijn uit God. Die God kent, hoort ons; die uit God niet is, hoort ons niet. Hieruit kennen wij de geest der waarheid, en de geest der dwaling.</span></p> 
  <h3 class="s">Opwekking tot <span class="highlight tooltipkeyword" data-keyword="1054,1056" title="">liefde</span> voor God en de naaste. God is <span class="highlight tooltipkeyword" data-keyword="1054,1056" title="">liefde</span></h3> 
  <p class="p"><span class="indent"></span><span class="verse"><sup id="1John.4.7" class="v">7</sup>Geliefden! Laat ons elkander <span class="highlight tooltipkeyword" data-keyword="1056" title="">liefhebben</span>, want de <span class="highlight tooltipkeyword" data-keyword="1054,1056" title="">liefde</span> is uit God; en een ieder, die liefheeft, is uit God geboren, en kent God;</span></p> 
  <p class="p"><span class="indent"></span><span class="verse"><sup id="1John.4.8" class="v">8</sup>Die niet liefheeft, die heeft God niet gekend; want God is liefde.</span></p> 
  <p class="p"><span class="indent"></span><span class="verse"><sup id="1John.4.9" class="v">9</sup>Hierin is de <span class="highlight tooltipkeyword" data-keyword="1054,1056" title="">liefde</span> Gods jegens ons geopenbaard, dat God Zijn eniggeboren Zoon gezonden heeft in de wereld, opdat wij zouden leven door Hem.</span></p> 
  <p class="p"><span class="indent"></span><span class="verse"><sup id="1John.4.10" class="v">10</sup>Hierin is de <span class="highlight tooltipkeyword" data-keyword="1054,1056" title="">liefde</span>, niet dat wij God liefgehad hebben, maar dat Hij ons lief heeft gehad, en Zijn Zoon gezonden heeft <span class="add">tot</span> een verzoening voor onze zonden.</span></p> 
  <p class="p"><span class="indent"></span><span class="verse"><sup id="1John.4.11" class="v">11</sup>Geliefden, indien God ons alzo lief heeft gehad, zo zijn ook wij schuldig elkander lief te hebben.</span></p> 
  <p class="p"><span class="indent"></span><span class="verse"><sup id="1John.4.12" class="v">12</sup>Niemand heeft ooit God aanschouwd; indien wij elkander <span class="highlight tooltipkeyword" data-keyword="1056" title="">liefhebben</span>, zo blijft God in ons, en Zijn <span class="highlight tooltipkeyword" data-keyword="1054,1056" title="">liefde</span> is in ons volmaakt.</span></p> 
  <p class="p"><span class="indent"></span><span class="verse"><sup id="1John.4.13" class="v">13</sup>Hieraan kennen wij, dat wij in Hem blijven, en Hij in ons, omdat Hij ons van Zijn Geest gegeven heeft.</span></p> 
  <p class="p"><span class="indent"></span><span class="verse"><sup id="1John.4.14" class="v">14</sup>En wij hebben het aanschouwd, en getuigen, dat de Vader <span class="add">Zijn</span> Zoon gezonden heeft <span class="add">tot</span> een Zaligmaker der wereld.</span></p> 
  <p class="p"><span class="indent"></span><span class="verse"><sup id="1John.4.15" class="v">15</sup>Zo wie beleden zal hebben, dat <span class="highlight tooltipkeyword" data-keyword="1672" title="">Jezus</span> de Zoon van God is, God blijft in hem, en hij in God.</span></p> 
  <p class="p"><span class="indent"></span><span class="verse"><sup id="1John.4.16" class="v">16</sup>En wij hebben gekend en geloofd de <span class="highlight tooltipkeyword" data-keyword="1054,1056" title="">liefde</span>, die God tot ons heeft. God is <span class="highlight tooltipkeyword" data-keyword="1054,1056" title="">liefde</span>; en die in de <span class="highlight tooltipkeyword" data-keyword="1054,1056" title="">liefde</span> blijft, blijft in God, en God in hem.</span></p> 
  <p class="p"><span class="indent"></span><span class="verse"><sup id="1John.4.17" class="v">17</sup>Hierin is de <span class="highlight tooltipkeyword" data-keyword="1054,1056" title="">liefde</span> bij ons volmaakt, opdat wij vrijmoedigheid mogen hebben in de dag des oordeels, <span class="add">namelijk</span> dat gelijk Hij is, wij ook zijn in deze wereld.</span></p> 
  <p class="p"><span class="indent"></span><span class="verse"><sup id="1John.4.18" class="v">18</sup>Er is in de <span class="highlight tooltipkeyword" data-keyword="1054,1056" title="">liefde</span> geen vrees, maar de volmaakte <span class="highlight tooltipkeyword" data-keyword="1054,1056" title="">liefde</span> drijft de vrees buiten; want de vrees heeft pijn, en die vreest, is niet volmaakt in de liefde.</span></p> 
  <p class="p"><span class="indent"></span><span class="verse"><sup id="1John.4.19" class="v">19</sup>Wij hebben Hem lief, omdat Hij ons eerst liefgehad heeft.</span></p> 
  <p class="p"><span class="indent"></span><span class="verse"><sup id="1John.4.20" class="v">20</sup>Indien iemand zegt: Ik heb God lief; en zijn broeder haat, die is een leugenaar; want die zijn broeder niet liefheeft, die hij gezien heeft, hoe kan hij God <span class="highlight tooltipkeyword" data-keyword="1056" title="">liefhebben</span>, Die hij niet gezien heeft?</span></p> 
  <p class="p"><span class="indent"></span><span class="verse"><sup id="1John.4.21" class="v">21</sup>En dit gebod hebben wij van Hem, <span class="add">namelijk</span> dat die God liefheeft, ook zijn broeder liefhebbe.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Het geloof en zijn vruchten</h3> 
  <p class="p"><h1>5</h1><span class="verse"><sup id="1John.5.1" class="v">1</sup>Een ieder, die gelooft, dat <span class="highlight tooltipkeyword" data-keyword="1672" title="">Jezus</span> is de <span class="highlight tooltipkeyword" data-keyword="101" title="">Christus</span>, die is uit God geboren; en een ieder, die liefheeft Degene, Die geboren heeft, die heeft ook lief degene, die uit Hem geboren is.</span></p> 
  <p class="p"><span class="indent"></span><span class="verse"><sup id="1John.5.2" class="v">2</sup>Hieraan kennen wij, dat wij de kinderen Gods <span class="highlight tooltipkeyword" data-keyword="1056" title="">liefhebben</span>, wanneer wij God <span class="highlight tooltipkeyword" data-keyword="1056" title="">liefhebben</span>, en Zijn geboden bewaren.</span></p> 
  <p class="p"><span class="indent"></span><span class="verse"><sup id="1John.5.3" class="v">3</sup>Want dit is de <span class="highlight tooltipkeyword" data-keyword="1056,1054" title="">liefde</span> Gods, dat wij Zijn geboden bewaren; en Zijn geboden zijn niet zwaar.</span></p> 
  <p class="p"><span class="indent"></span><span class="verse"><sup id="1John.5.4" class="v">4</sup>Want al wat uit God geboren is, overwint de wereld; en dit is de overwinning, die de wereld overwint, <span class="add">namelijk</span> ons geloof.</span></p> 
  <p class="p"><span class="indent"></span><span class="verse"><sup id="1John.5.5" class="v">5</sup>Wie is het, die de wereld overwint, dan die gelooft, dat <span class="highlight tooltipkeyword" data-keyword="1672" title="">Jezus</span> is de Zoon van God?</span></p> 
  <p class="p"><span class="indent"></span><span class="verse"><sup id="1John.5.6" class="v">6</sup>Deze is het, Die gekomen is door water en bloed, <span class="add">namelijk</span> <span class="highlight tooltipkeyword" data-keyword="1672" title="">Jezus</span>, de <span class="highlight tooltipkeyword" data-keyword="101" title="">Christus</span>; niet door het water alleen, maar door het water en het bloed. En de Geest is het, Die getuigt, dat de Geest de waarheid is.</span></p> 
  <p class="p"><span class="indent"></span><span class="verse"><sup id="1John.5.7" class="v">7</sup>Want Drie zijn er, Die getuigen in de hemel, de Vader, het Woord en de <span class="highlight tooltipkeyword" data-keyword="127" title=""><span class="highlight tooltipkeyword" data-keyword="1038" title="">Heilige</span> Geest</span>; en deze Drie zijn één.</span></p> 
  <p class="p"><span class="indent"></span><span class="verse"><sup id="1John.5.8" class="v">8</sup>En drie zijn er, die getuigen op de aarde, de Geest, en het water, en het bloed; en die drie zijn tot één.</span></p> 
  <p class="p"><span class="indent"></span><span class="verse"><sup id="1John.5.9" class="v">9</sup>Indien wij het getuigenis der mensen aannemen, het getuigenis van God is meerder; want dit is het getuigenis van God, dat Hij van Zijn Zoon getuigd heeft.</span></p> 
  <p class="p"><span class="indent"></span><span class="verse"><sup id="1John.5.10" class="v">10</sup>Die in de Zoon van God gelooft, heeft het getuigenis in zichzelf; die God niet gelooft, heeft Hem tot een leugenaar gemaakt, omdat hij niet geloofd heeft het getuigenis, dat God getuigd heeft van Zijn Zoon.</span></p> 
  <p class="p"><span class="indent"></span><span class="verse"><sup id="1John.5.11" class="v">11</sup>En dit is het getuigenis, <span class="add">namelijk</span> dat God ons het eeuwige leven gegeven heeft; en dit leven is in Zijn Zoon.</span></p> 
  <p class="p"><span class="indent"></span><span class="verse"><sup id="1John.5.12" class="v">12</sup>Die de Zoon heeft, die heeft het leven; die de Zoon van God niet heeft, die heeft het leven niet.</span></p> 
  <p class="p"><span class="indent"></span><span class="verse"><sup id="1John.5.13" class="v">13</sup>Deze dingen heb ik u geschreven, die gelooft in de Naam van de Zoon van God; opdat gij weet, dat gij het eeuwige leven hebt, en opdat gij gelooft in de Naam van de Zoon van God.</span></p> 
  <h3 class="s">De kracht van het gebed</h3> 
  <p class="p"><span class="indent"></span><span class="verse"><sup id="1John.5.14" class="v">14</sup>En dit is de vrijmoedigheid, die wij tot Hem hebben, dat zo wij iets bidden naar Zijn wil, Hij ons verhoort.</span></p> 
  <p class="p"><span class="indent"></span><span class="verse"><sup id="1John.5.15" class="v">15</sup>En indien wij weten, dat Hij ons verhoort, wat wij ook bidden, zo weten wij, dat wij de beden verkrijgen, die wij van Hem gebeden hebben.</span></p> 
  <p class="p"><span class="indent"></span><span class="verse"><sup id="1John.5.16" class="v">16</sup>Indien iemand zijn broeder ziet <span class="highlight tooltipkeyword" data-keyword="1063,1062" title="">zondigen</span> een <span class="highlight tooltipkeyword" data-keyword="1711,1710,1063,1062" title="">zonde</span> niet tot de dood, die zal <span class="add">God</span> bidden en Hij zal hem het leven geven, hun, <span class="add">zeg ik</span>, die <span class="highlight tooltipkeyword" data-keyword="1063,1062" title="">zondigen</span> niet tot de dood. Er is een <span class="highlight tooltipkeyword" data-keyword="1711,1710,1063,1062" title="">zonde</span> tot de dood; voor die <span class="add"><span class="highlight tooltipkeyword" data-keyword="1711,1710,1063,1062" title="">zonde</span></span> zeg ik niet, dat hij zal bidden.</span></p> 
  <p class="p"><span class="indent"></span><span class="verse"><sup id="1John.5.17" class="v">17</sup>Alle ongerechtigheid is <span class="highlight tooltipkeyword" data-keyword="1711,1710,1063,1062" title="">zonde</span>; en er is <span class="highlight tooltipkeyword" data-keyword="1711,1710,1063,1062" title="">zonde</span> niet tot de dood.</span></p> 
  <p class="p"><span class="indent"></span><span class="verse"><sup id="1John.5.18" class="v">18</sup>Wij weten, dat een ieder, die uit God geboren is, niet zondigt; maar die uit God geboren is, bewaart zichzelf, en de boze vat hem niet.</span></p> 
  <p class="p"><span class="indent"></span><span class="verse"><sup id="1John.5.19" class="v">19</sup>Wij weten, dat wij uit God zijn, en dat de gehele wereld in het boze ligt.</span></p> 
  <p class="p"><span class="indent"></span><span class="verse"><sup id="1John.5.20" class="v">20</sup>Doch wij weten, dat de Zoon van God gekomen is, en ons het verstand heeft gegeven, dat wij de Waarachtige kennen; en wij zijn in de Waarachtige, <span class="add">namelijk</span> in Zijn Zoon <span class="highlight tooltipkeyword" data-keyword="1672" title="">Jezus</span> Christus. Deze is de waarachtige God, en het eeuwige Leven.</span></p> 
  <p class="p"><span class="indent"></span><span class="verse"><sup id="1John.5.21" class="v">21</sup>Kinderkens, bewaart uzelf van de afgoden. Amen.</span></p> 
  <br> 
   
 </div> 
</div>