<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="Mal.1.1" class="v">1</sup><span class="highlight tooltipster" title="<a href='zoeken?zoekterm=profetie&amp;zoekoptie=all'>Zoeken</a>">Profetie</span>. De woorden die de <span class="nd">HEER</span> tot Israël heeft gesproken bij monde van <span class="highlight tooltipkeyword" data-keyword="1031" title="">Maleachi</span>.</span></p> 
  <p class="b"></p> 
  <p class="p"><span class="indent"></span><span class="verse"><sup id="Mal.1.2" class="v">2</sup>Ik heb jullie lief -&nbsp;zegt de <span class="nd">HEER</span>&nbsp;-, en jullie zeggen: 'Waaruit blijkt die <span class="highlight tooltipkeyword" data-keyword="1054,1056" title="">liefde</span> dan?' Zijn <span class="highlight tooltipkeyword" data-keyword="1784" title="">Jakob</span> en <span class="highlight tooltipkeyword" data-keyword="1781" title="">Esau</span> geen broers? -&nbsp;spreekt de <span class="nd">HEER</span>. Toch heb ik <span class="highlight tooltipkeyword" data-keyword="1784" title="">Jakob</span> liefgehad </span><span class="verse"><sup id="Mal.1.3" class="v">3</sup>en <span class="highlight tooltipkeyword" data-keyword="1781" title="">Esau</span> gehaat. Van <span class="highlight tooltipkeyword" data-keyword="1781" title="">Esaus</span> bergland maakte ik een wildernis, Edoms grondgebied heb ik aan de jakhalzen van de woestijn gegeven. </span><span class="verse"><sup id="Mal.1.4" class="v">4</sup><span class="highlight tooltipkeyword" data-keyword="1306" title="">Edom</span> kan zeggen: 'Al zijn we verslagen, we bouwen de puinhopen weer op,' maar dit zegt de <span class="nd">HEER</span> van de hemelse machten: Ze kunnen bouwen zo veel ze willen, ik zal het weer afbreken. 'Goddeloos land' zal men het noemen, en ook: 'Het volk waarop de <span class="nd">HEER</span> voor eeuwig verbolgen is'. </span><span class="verse"><sup id="Mal.1.5" class="v">5</sup>Met eigen ogen zullen jullie het zien, en dan zullen jullie zeggen: 'De <span class="nd">HEER</span> toont zijn macht in Israël!'</span></p> 
  <p class="b"></p> 
  <p class="p"><span class="indent"></span><span class="verse"><sup id="Mal.1.6" class="v">6</sup>Een zoon eert zijn vader, een dienaar zijn heer. Als ik jullie vader ben, waar is dan je eerbied voor mij; als ik jullie heer ben -&nbsp;zegt de <span class="nd">HEER</span> van de hemelse machten&nbsp;-, waar is dan je ontzag voor mij? Jullie, <span class="highlight tooltipkeyword" data-keyword="989" title="">priesters</span>, minachten mijn naam, en zeggen dan: 'Hoezo minachten wij uw naam?' </span><span class="verse"><sup id="Mal.1.7" class="v">7</sup>Jullie brengen verwerpelijk voedsel naar mijn tafel, en zeggen dan: 'Hoezo hebben wij u verworpen?' Door te beweren dat mijn <span class="highlight tooltipkeyword" data-keyword="1818" title="">altaar</span> de moeite niet waard is! </span><span class="verse"><sup id="Mal.1.8" class="v">8</sup>Als jullie met een blind <span class="highlight tooltipkeyword" data-keyword="576" title="">offerdier</span> aankomen, zeggen jullie: 'Wat geeft dat nu?' En ook als jullie met een kreupel of <span class="highlight tooltipkeyword" data-keyword="148" title="">ziek</span> dier aankomen, zeggen jullie: 'Dat geeft toch niets?' Bied de gouverneur zo'n dier maar eens aan en zie of hij er tevreden mee is en jullie goedgezind zal blijven -&nbsp;zegt de <span class="nd">HEER</span> van de hemelse machten. </span><span class="verse"><sup id="Mal.1.9" class="v">9</sup>Zo zullen jullie God wel gunstig stemmen, zo zal hij zijn volk wel gunstig gezind zijn! Dit alles gebeurt door jullie toedoen; zou hij zijn volk dan nu goedgezind zijn? </span><span class="verse"><sup id="Mal.1.10" class="v">10</sup>Het zou beter zijn als een van jullie de tempeldeuren zou sluiten en jullie het vuur op mijn <span class="highlight tooltipkeyword" data-keyword="1818" title="">altaar</span> niet langer zouden aansteken, want dat is toch zinloos. Ik wijs jullie af -&nbsp;zegt de <span class="nd">HEER</span> van de hemelse machten&nbsp;- en de offers die jullie brengen aanvaard ik niet. </span><span class="verse"><sup id="Mal.1.11" class="v">11</sup>Van waar de zon opgaat tot waar ze ondergaat staat mijn naam bij alle volken in aanzien, overal brengt men mij <span class="highlight tooltipkeyword" data-keyword="582" title="">reukoffers</span> en reine offergaven. Mijn naam staat bij alle volken in aanzien -&nbsp;zegt de <span class="nd">HEER</span> van de hemelse machten&nbsp;-, </span><span class="verse"><sup id="Mal.1.12" class="v">12</sup>maar jullie ontwijden hem door te beweren dat mijn <span class="highlight tooltipkeyword" data-keyword="1818" title="">altaar</span> <span class="highlight tooltipkeyword" data-keyword="1694,1699,1698" title="">verontreinigd</span> mag worden, door te denken dat je er minderwaardig voedsel heen kunt brengen. </span><span class="verse"><sup id="Mal.1.13" class="v">13</sup>Jullie halen je neus op voor de dienst aan mijn <span class="highlight tooltipkeyword" data-keyword="1818" title="">altaar</span> -&nbsp;zegt de <span class="nd">HEER</span> van de hemelse machten&nbsp;-, jullie zeggen: 'Dit alles kost ons te veel moeite.' Jullie brengen mij gestolen dieren, en kreupele en zieke dieren -&nbsp;zegt de <span class="nd">HEER</span>&nbsp;-, dat is wat jullie mij als offergave aanbieden, en ik moet dat aanvaarden? </span><span class="verse"><sup id="Mal.1.14" class="v">14</sup>Vervloekt de bedrieger, die de Heer een ongeschonden mannelijk dier uit zijn kudde belooft maar hem een geschonden beest offert! Ik ben een groot koning -&nbsp;zegt de <span class="nd">HEER</span> van de hemelse machten&nbsp;-, en alle volken zijn vervuld van ontzag voor mijn naam!</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>2</h1><span class="verse"><sup id="Mal.2.1" class="v">1</sup>Wat volgt, <span class="highlight tooltipkeyword" data-keyword="989" title="">priesters</span>, is mijn besluit. </span><span class="verse"><sup id="Mal.2.2" class="v">2</sup>Als jullie niet luisteren, en als jullie niet ter harte nemen dat je mijn naam in ere moet houden -&nbsp;zegt de <span class="nd">HEER</span> van de hemelse machten&nbsp;-, dan zal ik jullie met mijn <span class="highlight tooltipkeyword" data-keyword="1061" title="">vloek</span> treffen en vervloek ik alles waarmee jullie gezegend zijn; ik zal jullie zéker <span class="highlight tooltipkeyword" data-keyword="1061,1058" title="">vervloeken</span>, want jullie nemen het toch niet ter harte. </span><span class="verse"><sup id="Mal.2.3" class="v">3</sup>Ik zal jullie nageslacht treffen en jullie de mest van de offerdieren in het gezicht gooien. Jullie zullen uiteindelijk zelf op de mesthoop belanden! </span><span class="verse"><sup id="Mal.2.4" class="v">4</sup>Weet dat ik dit besloten heb op grond van mijn <span class="highlight tooltipkeyword" data-keyword="1705,1704,1700,1701,1702" title="">verbond</span> met Levi -&nbsp;zegt de <span class="nd">HEER</span> van de hemelse machten. </span><span class="verse"><sup id="Mal.2.5" class="v">5</sup>Ik beloofde Levi leven en vrede, en die heb ik hem gegeven; van Levi verwachtte ik eerbied, en hij, vervuld van diep ontzag voor mijn naam, eerde mij. </span><span class="verse"><sup id="Mal.2.6" class="v">6</sup>Alles wat hij onderwees bevatte waarheid, en er kwam niets verkeerds over zijn lippen. Hij was rechtschapen en hij leefde in vrede met mij; velen hield hij af van <span class="highlight tooltipkeyword" data-keyword="1711,1710" title="">het kwaad</span>. </span><span class="verse"><sup id="Mal.2.7" class="v">7</sup>Kennis ligt op de lippen van de <span class="highlight tooltipkeyword" data-keyword="989,588" title="">priester</span> en waarheid zoekt men in wat hij zegt, want hij is een bode van de <span class="nd">HEER</span> van de hemelse machten. </span><span class="verse"><sup id="Mal.2.8" class="v">8</sup>Maar jullie zijn afgeweken van de weg die ik je wees, veel mensen zijn gestruikeld door wat jullie hun leerden. Jullie hebben mijn <span class="highlight tooltipkeyword" data-keyword="1705,1704,1700,1701,1702" title="">verbond</span> met Levi geschonden -&nbsp;zegt de <span class="nd">HEER</span> van de hemelse machten. </span><span class="verse"><sup id="Mal.2.9" class="v">9</sup>Daarom zal ik ervoor zorgen dat heel het volk jullie minacht en op je neerkijkt, want jullie volgen de weg niet die ik je wijs en jullie hechten geen waarde aan mijn wetten.</span></p> 
  <p class="b"></p> 
  <p class="p"><span class="indent"></span><span class="verse"><sup id="Mal.2.10" class="v">10</sup>Hebben wij niet allemaal dezelfde vader, heeft niet een en dezelfde God ons geschapen? Waarom behandelen wij elkaar dan zo trouweloos en schenden wij het <span class="highlight tooltipkeyword" data-keyword="1705,1704,1700,1701,1702" title="">verbond</span> dat hij met onze voorouders sloot? </span><span class="verse"><sup id="Mal.2.11" class="v">11</sup>Juda heeft trouweloos gehandeld, en in Israël en Jeruzalem heeft men zich gruwelijk misdragen. Juda heeft ontwijd wat de <span class="nd">HEER</span> <span class="highlight tooltipkeyword" data-keyword="1038" title="">heilig</span> is en wat hij liefheeft; Juda is getrouwd met een vrouw die een vreemde god vereert. </span><span class="verse"><sup id="Mal.2.12" class="v">12</sup>Moge de <span class="nd">HEER</span> iedereen uit het volk van <span class="highlight tooltipkeyword" data-keyword="1784" title="">Jakob</span> stoten die iemand beschermt die zoiets doet, iedereen die het voor zo iemand opneemt of voor hem offert aan de <span class="nd">HEER</span> van de hemelse machten. </span><span class="verse"><sup id="Mal.2.13" class="v">13</sup>En verder: jullie storten hete tranen op het <span class="highlight tooltipkeyword" data-keyword="1818" title="">altaar</span> van de <span class="nd">HEER</span>, jullie jammeren en kreunen omdat hij niet naar je offers omziet en ze niet uit jullie handen aanvaardt. </span><span class="verse"><sup id="Mal.2.14" class="v">14</sup>En jullie vragen je af: Waarom toch? Omdat je de vrouw met wie je je leven deelde trouweloos behandeld hebt, de vrouw met wie je in je jeugd een verbintenis bent aangegaan, waarvan de <span class="nd">HEER</span> getuige is geweest. </span><span class="verse"><sup id="Mal.2.15" class="v">15</sup>Wie ook maar een beetje verstand heeft doet zoiets niet, want iedereen wil toch een nageslacht dat door God gewild is? Speel niet met je leven en behandel de vrouw van je jeugd niet trouweloos. </span><span class="verse"><sup id="Mal.2.16" class="v">16</sup>Want de <span class="nd">HEER</span>, de God van Israël, zegt dat hij het verafschuwt wanneer een man zijn vrouw wegstuurt. Wie zoiets doet besmeurt zichzelf met <span class="highlight tooltipkeyword" data-keyword="1711,1710" title="">onrecht</span> -&nbsp;zegt de <span class="nd">HEER</span> van de hemelse machten. Speel niet met je leven en gedraag je niet langer trouweloos.</span></p> 
  <p class="b"></p> 
  <p class="p"><span class="indent"></span><span class="verse"><sup id="Mal.2.17" class="v">17</sup>Met jullie gepraat vallen jullie de <span class="nd">HEER</span> lastig, en dan vragen jullie: 'Hoezo vallen wij hem lastig?' Door te zeggen: 'Iedereen die kwaad doet, doet wat goed is in de ogen van de <span class="nd">HEER</span>, zulke mensen bevallen hem.' Of: 'Waar is nu de God die rechtspreekt?'</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="nb"><h1>3</h1><sup id="Mal.3.1" class="v">1</sup>Let op, ik zal mijn bode zenden; hij zal de weg voor mij effenen. Opeens zal hij naar zijn tempel komen, de Heer naar wie jullie uitzien, de <span class="highlight tooltipkeyword" data-keyword="522" title="">engel</span> van het <span class="highlight tooltipkeyword" data-keyword="1705,1704,1700,1701,1702" title="">verbond</span> naar wie jullie verlangen. Komen zal hij -&nbsp;zegt de <span class="nd">HEER</span> van de hemelse machten. <sup id="Mal.3.2" class="v">2</sup>Wie zal die dag kunnen doorstaan? Wie zal overeind blijven wanneer hij verschijnt? Hij is als het vuur van een smid, als het loog van een wolwasser. <sup id="Mal.3.3" class="v">3</sup>Hij zal zitting houden als iemand die zilver smelt en het zuivert; de zonen van Levi zal hij zuiveren en zeven als goud en zilver, en dan zullen ze op de juiste wijze <span class="highlight tooltipkeyword" data-keyword="575" title="">offeren</span> aan de <span class="nd">HEER</span>. <sup id="Mal.3.4" class="v">4</sup>De offers van Juda en Jeruzalem zullen de <span class="nd">HEER</span> met vreugde vervullen, zoals in vroeger jaren, zoals in de dagen van weleer. <sup id="Mal.3.5" class="v">5</sup>Ik zal naar jullie toe komen om recht te spreken, en ik zal niet aarzelen te getuigen tegen tovenaars en echtbrekers, tegen mensen die <span class="highlight tooltipkeyword" data-keyword="663" title="">meineed</span> plegen en mensen die hun dagloners uitbuiten, en tegen allen die <span class="highlight tooltipkeyword" data-keyword="89" title="">weduwen</span> en wezen onderdrukken en vreemdelingen geen plaats gunnen, want geen van allen hebben zij ontzag voor mij -&nbsp;zegt de <span class="nd">HEER</span> van de hemelse machten.</p> 
  <p class="b"></p> 
  <p class="p"><span class="verse"><sup id="Mal.3.6" class="v">6</sup>Ik, de <span class="nd">HEER</span>, ben niet veranderd, en jullie gedragen je nog altijd als nakomelingen van <span class="highlight tooltipkeyword" data-keyword="1784" title="">Jakob</span>. </span><span class="verse"><sup id="Mal.3.7" class="v">7</sup>Jullie voorouders hielden zich al niet aan mijn geboden, en ook jullie doen dat niet. Keer terug naar mij -&nbsp;zegt de <span class="nd">HEER</span> van de hemelse machten&nbsp;-, dan zal ik naar jullie terugkeren; en jullie zeggen: 'Hoezo moeten we terugkeren?' </span><span class="verse"><sup id="Mal.3.8" class="v">8</sup>Vinden jullie dat een mens God mag bestelen? Toch bestelen jullie mij, en zeggen dan: 'Hoezo bestelen we u?' Door de tienden en de heffingen achter te houden! </span><span class="verse"><sup id="Mal.3.9" class="v">9</sup>Jullie zijn vervloekt en nogmaals vervloekt, en toch blijft het hele volk mij bestelen. </span><span class="verse"><sup id="Mal.3.10" class="v">10</sup>Stel mij maar eens op de proef -&nbsp;zegt de <span class="nd">HEER</span> van de hemelse machten. Breng alle tienden naar mijn voorraadkamer, zodat er voedsel in mijn tempel is, en zie dan of ik niet de sluizen van de hemel voor jullie open en <span class="highlight tooltipkeyword" data-keyword="1059,1058" title="">zegen</span> in overvloed op jullie land laat neerdalen. </span><span class="verse"><sup id="Mal.3.11" class="v">11</sup>Ik zal de sprinkhaan onschadelijk maken zodat hij de opbrengst van de aarde niet meer kan verwoesten, en de <span class="highlight tooltipkeyword" data-keyword="1110" title="">druiventros</span> zal niet meer verdorren in de wijngaarden -&nbsp;zegt de <span class="nd">HEER</span> van de hemelse machten. </span><span class="verse"><sup id="Mal.3.12" class="v">12</sup>Alle volken zullen jullie gelukkig prijzen, want jullie zullen wonen in een heerlijk land -&nbsp;zegt de <span class="nd">HEER</span> van de hemelse machten.</span></p> 
  <p class="b"></p> 
  <p class="p"><span class="indent"></span><span class="verse"><sup id="Mal.3.13" class="v">13</sup>Jullie hebben tegen elkaar harde woorden over mij gesproken -&nbsp;zegt de <span class="nd">HEER</span>&nbsp;-, en jullie vragen: 'Wat hebben we dan over u gezegd?' </span><span class="verse"><sup id="Mal.3.14" class="v">14</sup>Jullie hebben gezegd: 'Wat heeft het voor nut om God te dienen, wat hebben we eraan dat we zijn voorschriften in acht nemen en ons in een boetekleed hullen voor de <span class="nd">HEER</span> van de hemelse machten? </span><span class="verse"><sup id="Mal.3.15" class="v">15</sup>We moeten de hoogmoedigen wel gelukkig prijzen, want wie zich goddeloos gedraagt gaat het voor de wind, en wie God beproeft komt er goed vanaf!'</span></p> 
  <p class="p"><span class="indent"></span><span class="verse"><sup id="Mal.3.16" class="v">16</sup>Zo spraken de mensen die ontzag voor de <span class="nd">HEER</span> hadden tegen elkaar, en de <span class="nd">HEER</span> hoorde het en luisterde aandachtig. In zijn bijzijn werden in een <span class="highlight tooltipkeyword" data-keyword="1139" title="">boek</span> de namen van de mensen opgetekend die ontzag voor de <span class="nd">HEER</span> hadden, die zijn naam hoogachtten. </span><span class="verse"><sup id="Mal.3.17" class="v">17</sup>Op de dag die ik voorbereid -&nbsp;zegt de <span class="nd">HEER</span> van de hemelse machten&nbsp;- zullen zij mijn eigendom zijn. Ik zal hen sparen zoals je een kind spaart dat je gehoorzaam is. </span><span class="verse"><sup id="Mal.3.18" class="v">18</sup>Dan zullen jullie het verschil weer zien tussen rechtvaardigen en wettelozen, tussen mensen die God gehoorzamen en wie dat niet doen. </span><span class="verse"><sup id="Mal.3.19" class="v">19</sup>Die dag zal zeker komen, brandend als een <span class="highlight tooltipkeyword" data-keyword="995,1830" title="">oven</span>. Wie hoogmoedig zijn of wie zich goddeloos gedragen, zullen dan slechts stoppels zijn die door de hitte van die dag worden verschroeid -&nbsp;zegt de<span class="tooltipfoot" title="<span verse_id='Mal.3.19' id='Mal.3.19!f.1' class='note f'><span class='fr'>(3:19-24) </span><span class='ft'>In sommige vertalingen zijn deze verzen genummerd als 4:1-6.</span></span>">&nbsp;<span class="highlighticon icon-stack"></span></span> <span class="nd">HEER</span> van de hemelse machten. Geen wortel of tak zal er van hen overblijven. </span><span class="verse"><sup id="Mal.3.20" class="v">20</sup>Maar voor jullie die ontzag voor mijn naam hebben zal de zon stralend opgaan, de zon die <span class="highlight tooltipkeyword" data-keyword="1631,1629,1621" title="">gerechtigheid</span> brengt en genezing in haar vleugels draagt. Huppelend als kalveren die op stal hebben gestaan zullen jullie naar buiten komen. </span><span class="verse"><sup id="Mal.3.21" class="v">21</sup>Dan vertrappen jullie de wettelozen; op de dag die ik voorbereid, zullen zij niet meer zijn dan stof onder jullie voeten -&nbsp;zegt de <span class="nd">HEER</span> van de hemelse machten.</span></p> 
  <p class="b"></p> 
  <p class="p"><span class="indent"></span><span class="verse"><sup id="Mal.3.22" class="v">22</sup>Houd je aan het onderricht van <span class="highlight tooltipkeyword" data-keyword="1723" title="">Mozes</span>, mijn dienaar, aan wie ik op de Horeb regels en wetten heb gegeven die gelden voor heel Israël. </span><span class="verse"><sup id="Mal.3.23" class="v">23</sup>Voordat de dag van de <span class="nd">HEER</span> aanbreekt, die groot is en ontzagwekkend, stuur ik jullie de <span class="highlight tooltipkeyword" data-keyword="1030,1035,1032,1033" title="">profeet</span> <span class="highlight tooltipkeyword" data-keyword="1738,1031" title="">Elia</span>, </span><span class="verse"><sup id="Mal.3.24" class="v">24</sup>en hij zal ervoor zorgen dat ouders zich verzoenen met hun kinderen en kinderen zich verzoenen met hun ouders. Anders zou ik het land volledig moeten vernietigen.</span></p> 
  <br> 
   
 </div> 
</div>