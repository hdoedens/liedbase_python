<div class="bibletext"> 
 <div id="scroller"> 
  <p class="p"><h1>1</h1><span class="verse"><sup id="1Thess.1.1" class="v">1</sup>Van Paulus, Silvanus en Timoteüs. Aan de <span class="highlight tooltipkeyword" data-keyword="626" title="">gemeente</span> in Tessalonica, die toebehoort aan God, de Vader, en de Heer <span class="highlight tooltipkeyword" data-keyword="1672" title="">Jezus</span> Christus. <span class="highlight tooltipkeyword" data-keyword="719,1645" title="">Genade</span> zij u en vrede.<span class="tooltipfoot" title="<span verse_id='1Thess.1.1' id='1Thess.1.1!f.1' class='note f'><span class='fr'>(1:1) </span><span class='fq'>Genade zij u en vrede&nbsp;</span><span class='ft'>- Andere handschriften lezen: 'Genade zij u en vrede van God, onze Vader, en de Heer Jezus Christus'.</span></span>">&nbsp;<span class="highlighticon icon-stack"></span></span></span></p> 
  <p class="b"></p> 
  <p class="p"><span class="indent"></span><span class="verse"><sup id="1Thess.1.2" class="v">2</sup>Wij danken God altijd voor u allen: wij noemen u onophoudelijk in onze gebeden </span><span class="verse"><sup id="1Thess.1.3" class="v">3</sup>en gedenken dan voor onze God en Vader hoeveel uw geloof tot stand brengt, hoe krachtig uw <span class="highlight tooltipkeyword" data-keyword="1054,1056" title="">liefde</span> is en hoe standvastig u blijft hopen op de komst van <span class="highlight tooltipkeyword" data-keyword="1672" title="">Jezus</span> Christus, onze Heer. </span><span class="verse"><sup id="1Thess.1.4" class="v">4</sup>God heeft u lief, broeders en zusters. Wij weten dat hij u heeft uitgekozen: </span><span class="verse"><sup id="1Thess.1.5" class="v">5</sup>onze verkondiging aan u overtuigde immers niet alleen door onze woorden, maar ook door de overweldigende kracht van de <span class="highlight tooltipkeyword" data-keyword="1038" title="">heilige</span> Geest. U weet hoeveel we voor u hebben betekend toen we in uw midden waren. </span><span class="verse"><sup id="1Thess.1.6" class="v">6</sup>U hebt ons nagevolgd, en daarmee de Heer: onder zware beproevingen hebt u het woord ontvangen met de vreugde van de <span class="highlight tooltipkeyword" data-keyword="1038" title="">heilige</span> Geest. </span><span class="verse"><sup id="1Thess.1.7" class="v">7</sup>Zo bent u een voorbeeld voor alle gelovigen in Macedonië en Achaje geworden. </span><span class="verse"><sup id="1Thess.1.8" class="v">8</sup>Want het woord van de Heer heeft zich vanuit uw <span class="highlight tooltipkeyword" data-keyword="626" title="">gemeente</span> niet alleen in Macedonië en Achaje verspreid, uw geloof in God vindt ook weerklank buiten die gebieden. Wij hoeven daarover niets te vertellen; </span><span class="verse"><sup id="1Thess.1.9" class="v">9</sup>iedereen praat erover hoe wij door u zijn ontvangen en hoe u zich van de afgoden hebt afgewend om u tot God te keren - om hem, de levende en ware God, te dienen </span><span class="verse"><sup id="1Thess.1.10" class="v">10</sup>en om zijn Zoon te verwachten uit de hemel: Jezus, die hij uit de dood heeft doen opstaan en die ons zal redden van het komende oordeel.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Bezoek aan Tessalonica</h3> 
  <p class="p"><h1>2</h1><span class="verse"><sup id="1Thess.2.1" class="v">1</sup>U weet zelf, broeders en zusters, dat ons bezoek aan u niet tevergeefs is geweest. </span><span class="verse"><sup id="1Thess.2.2" class="v">2</sup>Ondanks de mishandelingen en beledigingen die wij, zoals u bekend is, in Filippi te verduren hadden, vonden we in vertrouwen op onze God de moed u bekend te maken met zijn evangelie. Daarvoor hebben we ons tot het uiterste ingespannen. </span><span class="verse"><sup id="1Thess.2.3" class="v">3</sup>Onze oproep berust niet op een dwaling, op oneerlijkheid of bedrog. </span><span class="verse"><sup id="1Thess.2.4" class="v">4</sup>Wij spreken alleen omdat God ons daartoe waardig heeft gekeurd en ons het evangelie heeft toevertrouwd - niet om mensen te behagen, maar God, die de mensen doorgrondt. </span><span class="verse"><sup id="1Thess.2.5" class="v">5</sup>U weet dat we u nooit naar de mond hebben gepraat en dat onze woorden nooit een dekmantel voor hebzucht waren. God is onze getuige. </span><span class="verse"><sup id="1Thess.2.6" class="v">6</sup>We hebben ook niet geprobeerd de <span class="highlight tooltipkeyword" data-keyword="719,1645" title="">gunst</span> van mensen af te dwingen, niet bij u en niet bij anderen. </span><span class="verse"><sup id="1Thess.2.7" class="v">7</sup>Hoewel we ons als apostelen van <span class="highlight tooltipkeyword" data-keyword="101" title="">Christus</span> hadden kunnen laten gelden, zijn we u tegemoet getreden met de tederheid van een voedster<span class="tooltipfoot" title="<span verse_id='1Thess.2.7' id='1Thess.2.7!f.1' class='note f'><span class='fr'>(2:7) </span><span class='fq'>met de tederheid van een voedster&nbsp;</span><span class='ft'>- Andere handschriften lezen: 'als onmondige kinderen, als een voedster'.</span></span>">&nbsp;<span class="highlighticon icon-stack"></span></span> die haar kinderen koestert. </span><span class="verse"><sup id="1Thess.2.8" class="v">8</sup>In die gezindheid, vol <span class="highlight tooltipkeyword" data-keyword="1054,1056" title="">liefde</span> voor u, waren we niet alleen bereid u te laten delen in Gods evangelie, maar ook in ons eigen leven. Zo dierbaar was u ons geworden. </span><span class="verse"><sup id="1Thess.2.9" class="v">9</sup>U herinnert u, broeders en zusters, hoe we ons hebben ingezet en ingespannen, hoe we dag en nacht hebben gewerkt om niemand van u tot last te zijn. Op die manier hebben we u het evangelie van God verkondigd. </span><span class="verse"><sup id="1Thess.2.10" class="v">10</sup>U kunt getuigen, en God zelf, hoe toegewijd, hoe oprecht en zuiver we bij u, die tot geloof gekomen bent, hebben geleefd. </span><span class="verse"><sup id="1Thess.2.11" class="v">11</sup>U weet dat we voor ieder van u waren als een vader voor zijn kinderen. </span><span class="verse"><sup id="1Thess.2.12" class="v">12</sup>We hebben u aangespoord en bemoedigd en u op het <span class="highlight tooltipkeyword" data-keyword="631" title="">hart</span> gedrukt zo te leven dat u God eer bewijst. Hij roept u tot zijn koninkrijk en luister.</span></p> 
  <p class="p"><span class="indent"></span><span class="verse"><sup id="1Thess.2.13" class="v">13</sup>Wij danken God dan ook onophoudelijk dat u zijn woord, dat u van ons ontvangen hebt, niet hebt aangenomen als een boodschap van mensen, maar als wat het werkelijk is: als het woord van God dat ook werkzaam is in u, die gelooft. </span><span class="verse"><sup id="1Thess.2.14" class="v">14</sup>Het is u vergaan, broeders en zusters, als Gods gemeenten in Judea die Christus <span class="highlight tooltipkeyword" data-keyword="1672" title="">Jezus</span> toebehoren. U hebt even zwaar onder uw stadsgenoten geleden als zij onder de Joden. </span><span class="verse"><sup id="1Thess.2.15" class="v">15</sup>Die hebben de Heer <span class="highlight tooltipkeyword" data-keyword="1672" title="">Jezus</span> en de <span class="highlight tooltipkeyword" data-keyword="1031" title="">profeten</span> gedood en ons tot het uiterste vervolgd. Ze mishagen God en zijn alle mensen vijandig gezind, </span><span class="verse"><sup id="1Thess.2.16" class="v">16</sup>omdat ze ons beletten andere volken bekend te maken hoe ze kunnen worden gered. De maat van hun <span class="highlight tooltipkeyword" data-keyword="1711,1710" title="">zonden</span> raakt nu vol, en Gods veroordeling is ten volle over hen gekomen.</span></p> 
  <p class="p"><span class="indent"></span><span class="verse"><sup id="1Thess.2.17" class="v">17</sup>Broeders en zusters, nu wij voor korte tijd van u gescheiden zijn bent u weliswaar uit het oog, maar daarom nog niet uit het hart, en omdat we zo naar u verlangden hebben we ons alle moeite gegeven u te zien. </span><span class="verse"><sup id="1Thess.2.18" class="v">18</sup>We stonden dan ook meer dan eens op het punt naar u toe te komen -&nbsp;ik, Paulus, niet in de laatste plaats&nbsp;-, maar <span class="highlight tooltipkeyword" data-keyword="517" title="">Satan</span> heeft het ons belet. </span><span class="verse"><sup id="1Thess.2.19" class="v">19</sup>Want wie is onze hoop en vreugde? Wie is onze erekrans wanneer we voor Jezus, onze Heer, staan bij zijn komst? Wie anders dan u? </span><span class="verse"><sup id="1Thess.2.20" class="v">20</sup>Ja, u bent onze eer en vreugde.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>3</h1><span class="verse"><sup id="1Thess.3.1" class="v">1-2</sup>Omdat we het niet langer uithielden, besloten we Timoteüs naar u toe te sturen, onze broeder en Gods medewerker in de verkondiging van het evangelie van Christus. Zelf bleven we in Athene achter. Timoteüs moest u sterken en aanmoedigen in uw geloof, </span><span class="verse"><sup id="1Thess.3.3" class="v">3</sup>zodat u zich niet uit het veld zou laten slaan door de tegenspoed die u ondervindt. U weet tenslotte zelf dat wij die moeten ondergaan. </span><span class="verse"><sup id="1Thess.3.4" class="v">4</sup>Toen we bij u waren, hebben we u al gezegd dat ons tegenspoed te wachten stond; die is dan ook gekomen, zoals u ondervonden hebt. </span><span class="verse"><sup id="1Thess.3.5" class="v">5</sup>Ik heb Timoteüs dus gestuurd omdat ik het niet langer kon uithouden. Ik wilde weten of uw geloof standhield, want ik was bang dat de verleider u had verleid en onze inspanningen voor niets waren geweest.</span></p> 
  <p class="p"><span class="indent"></span><span class="verse"><sup id="1Thess.3.6" class="v">6</sup>Maar nu is Timoteüs teruggekomen met het goede bericht over uw geloof en liefde. Hij heeft ons bovendien verteld hoezeer u ons altijd als voorbeeld neemt en hoe u er even vurig naar verlangt ons te zien als wij u. </span><span class="verse"><sup id="1Thess.3.7" class="v">7</sup>Daardoor, broeders en zusters, zijn we over u gerustgesteld. In al onze nood en ellende voelen we ons gesterkt door uw geloof, </span><span class="verse"><sup id="1Thess.3.8" class="v">8</sup>want nu opnieuw blijkt dat de Heer uw fundament is, leven we weer op. </span><span class="verse"><sup id="1Thess.3.9" class="v">9</sup>Kunnen we God ooit genoeg voor u danken? Kunnen we hem ooit genoeg danken voor de vreugde die hij ons met u geschonken heeft? </span><span class="verse"><sup id="1Thess.3.10" class="v">10</sup>Wij bidden dag en nacht met volle overgave dat we u weer zullen zien en kunnen aanvullen wat er nog aan uw geloof ontbreekt. </span><span class="verse"><sup id="1Thess.3.11" class="v">11</sup>Mogen God, onze Vader, en onze Heer <span class="highlight tooltipkeyword" data-keyword="1672" title="">Jezus</span> ons pad naar u leiden. </span><span class="verse"><sup id="1Thess.3.12" class="v">12</sup>Moge de Heer uw <span class="highlight tooltipkeyword" data-keyword="1054,1056" title="">liefde</span> voor elkaar en ieder ander groter maken, zodat uw <span class="highlight tooltipkeyword" data-keyword="1054,1056" title="">liefde</span> even overvloedig wordt als onze <span class="highlight tooltipkeyword" data-keyword="1054,1056" title="">liefde</span> voor u. </span><span class="verse"><sup id="1Thess.3.13" class="v">13</sup>Moge de Heer u door die <span class="highlight tooltipkeyword" data-keyword="1054,1056" title="">liefde</span> kracht geven, zodat u zuiver en <span class="highlight tooltipkeyword" data-keyword="1038" title="">heilig</span> voor onze God en Vader zult staan wanneer onze Heer <span class="highlight tooltipkeyword" data-keyword="1672" title="">Jezus</span> komt met al de zijnen. Amen.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <h3 class="s">Aansporingen</h3> 
  <p class="p"><h1>4</h1><span class="verse"><sup id="1Thess.4.1" class="v">1</sup>Broeders en zusters, in naam van de Heer <span class="highlight tooltipkeyword" data-keyword="1672" title="">Jezus</span> vragen we u met klem te leven zoals wij het u hebben geleerd, dus zo dat het God behaagt. U doet dat al, maar wij sporen u aan het nog veel meer te doen. </span><span class="verse"><sup id="1Thess.4.2" class="v">2</sup>U kent de voorschriften die wij u op gezag van de Heer <span class="highlight tooltipkeyword" data-keyword="1672" title="">Jezus</span> hebben gegeven. </span><span class="verse"><sup id="1Thess.4.3" class="v">3</sup>Het is de wil van God dat u een <span class="highlight tooltipkeyword" data-keyword="1038" title="">heilig</span> leven leidt: dat u zich onthoudt van ontucht, </span><span class="verse"><sup id="1Thess.4.4" class="v">4</sup>dat ieder van u zijn lichaam <span class="highlight tooltipkeyword" data-keyword="1038" title="">heiligt</span> en in eerbaarheid weet te beheersen<span class="tooltipfoot" title="<span verse_id='1Thess.4.4' id='1Thess.4.4!f.1' class='note f'><span class='fr'>(4:4) </span><span class='fq'>dat ieder van u zijn lichaam heiligt en in eerbaarheid weet te beheersen&nbsp;</span><span class='ft'>- Ook mogelijk is de vertaling: 'dat ieder van u heilig en eerbaar met zijn vrouw leeft'.</span></span>">&nbsp;<span class="highlighticon icon-stack"></span></span> </span><span class="verse"><sup id="1Thess.4.5" class="v">5</sup>en dat u niet zoals de ongelovigen, die God niet kennen, toegeeft aan uw hartstocht en begeerte. </span><span class="verse"><sup id="1Thess.4.6" class="v">6</sup>Schaad of bedrieg uw broeder of zuster in dit opzicht niet, want de Heer vergeldt dit alles, zoals wij u vroeger al nadrukkelijk hebben voorgehouden. </span><span class="verse"><sup id="1Thess.4.7" class="v">7</sup>God heeft ons niet geroepen tot zedeloosheid, maar tot een <span class="highlight tooltipkeyword" data-keyword="1038" title="">heilig</span> leven. </span><span class="verse"><sup id="1Thess.4.8" class="v">8</sup>Dus wie deze voorschriften verwerpt, verwerpt niet een mens, maar God, die u zijn <span class="highlight tooltipkeyword" data-keyword="1038" title="">heilige</span> Geest geeft.</span></p> 
  <p class="p"><span class="indent"></span><span class="verse"><sup id="1Thess.4.9" class="v">9</sup>Over de onderlinge <span class="highlight tooltipkeyword" data-keyword="1054,1056" title="">liefde</span> hoeven wij u niets te schrijven, want u hebt zelf van God geleerd hoe u in <span class="highlight tooltipkeyword" data-keyword="1054,1056" title="">liefde</span> met elkaar moet omgaan. </span><span class="verse"><sup id="1Thess.4.10" class="v">10</sup>U doet dat al met alle gelovigen in heel Macedonië, maar, broeders en zusters, wij sporen u aan het nog veel meer te doen </span><span class="verse"><sup id="1Thess.4.11" class="v">11</sup>en er een eer in te stellen in alle rust uw eigen zaken te behartigen en uw eigen brood te verdienen. Dat hebben wij u opgedragen, </span><span class="verse"><sup id="1Thess.4.12" class="v">12</sup>opdat u een eerzaam leven zult leiden in de ogen van hen die niet tot de <span class="highlight tooltipkeyword" data-keyword="626" title="">gemeente</span> behoren, en u van niemand afhankelijk bent.</span></p> 
  <p class="p"><span class="indent"></span><span class="verse"><sup id="1Thess.4.13" class="v">13</sup>Broeders en zusters, wij willen u niet in het ongewisse laten over de doden, zodat u niet hoeft te treuren, zoals zij die geen hoop hebben. </span><span class="verse"><sup id="1Thess.4.14" class="v">14</sup>Want als wij geloven dat <span class="highlight tooltipkeyword" data-keyword="1672" title="">Jezus</span> is gestorven en is opgestaan, moeten wij ook geloven dat God door <span class="highlight tooltipkeyword" data-keyword="1672" title="">Jezus</span> de doden naar zich toe zal leiden, samen met <span class="highlight tooltipkeyword" data-keyword="1672" title="">Jezus</span> zelf. </span><span class="verse"><sup id="1Thess.4.15" class="v">15</sup>Wij zeggen u met een woord van de Heer: wij, die in leven blijven tot de komst van de Heer, zullen de doden in geen geval voorgaan. </span><span class="verse"><sup id="1Thess.4.16" class="v">16</sup>Wanneer het signaal gegeven wordt, de aartsengel zijn stem verheft en de <span class="highlight tooltipkeyword" data-keyword="1752" title="">bazuin</span> van God weerklinkt, zal de Heer zelf uit de hemel neerdalen. Dan zullen eerst de doden die <span class="highlight tooltipkeyword" data-keyword="101" title="">Christus</span> toebehoren opstaan, </span><span class="verse"><sup id="1Thess.4.17" class="v">17</sup>en daarna zullen wij, die nog in leven zijn, samen met hen op de wolken worden weggevoerd en gaan we in de lucht de Heer tegemoet. Dan zullen we altijd bij hem zijn. </span><span class="verse"><sup id="1Thess.4.18" class="v">18</sup>Troost elkaar met deze woorden.</span></p> 
  <br> 
   
 </div> 
</div><div class="bibletext"> 
 <div id="scroller"> 
  <p class="p"><h1>5</h1><span class="verse"><sup id="1Thess.5.1" class="v">1</sup>Broeders en zusters, ik hoef u niet te schrijven over het moment waarop dit zal gebeuren, </span><span class="verse"><sup id="1Thess.5.2" class="v">2</sup>want u weet zelf maar al te goed dat de <span class="highlight tooltipkeyword" data-keyword="1037,1036,1046" title="">dag van de Heer</span> komt als een dief in de nacht. </span><span class="verse"><sup id="1Thess.5.3" class="v">3</sup>Als de mensen zeggen dat er vrede en veiligheid is, worden ze plotseling getroffen door de ondergang, zoals een zwangere vrouw door barensweeën. Vluchten is dan onmogelijk. </span><span class="verse"><sup id="1Thess.5.4" class="v">4</sup>Maar u, broeders en zusters, u leeft niet in de duisternis, zodat de <span class="highlight tooltipkeyword" data-keyword="1037,1036,1046" title="">dag van de Heer</span> u zou kunnen overvallen als een dief, </span><span class="verse"><sup id="1Thess.5.5" class="v">5</sup>want u bent allen kinderen van het licht en van de dag. Wij behoren niet toe aan de nacht en de duisternis, </span><span class="verse"><sup id="1Thess.5.6" class="v">6</sup>dus laten we niet slapen, zoals anderen, maar waken en op onze hoede zijn. </span><span class="verse"><sup id="1Thess.5.7" class="v">7</sup>Wie slaapt, slaapt 's nachts, en wie zich bedrinkt, is 's nachts dronken; </span><span class="verse"><sup id="1Thess.5.8" class="v">8</sup>maar laten wij, die toebehoren aan de dag, op onze hoede zijn, omgord met het <span class="highlight tooltipkeyword" data-keyword="1229" title="">harnas</span> van geloof en liefde, en getooid met de <span class="highlight tooltipkeyword" data-keyword="43" title="">helm</span> van de hoop op redding. </span><span class="verse"><sup id="1Thess.5.9" class="v">9</sup>Want Gods bedoeling met ons is niet dat wij veroordeeld worden, maar dat wij gered worden door onze Heer <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1Thess.5.10" class="v">10</sup>Hij is voor ons gestorven opdat wij, of we nu op aarde zijn of gestorven zijn, samen met hem zullen leven. </span><span class="verse"><sup id="1Thess.5.11" class="v">11</sup>Dus troost elkaar en wees elkaar tot voorbeeld, zoals u trouwens al doet.</span></p> 
  <p class="p"><span class="indent"></span><span class="verse"><sup id="1Thess.5.12" class="v">12</sup>Wij vragen u, broeders en zusters, diegenen onder u te erkennen die zich op gezag van de Heer ervoor inzetten u te leiden en terecht te wijzen. </span><span class="verse"><sup id="1Thess.5.13" class="v">13</sup>U moet hun om hun werk veel <span class="highlight tooltipkeyword" data-keyword="1054,1056" title="">liefde</span> en respect betonen. Leef in vrede met elkaar. </span><span class="verse"><sup id="1Thess.5.14" class="v">14</sup>Wij sporen u aan, broeders en zusters, iedereen die zijn dagelijks werk verwaarloost terecht te wijzen, de moedelozen hoop te geven, op te komen voor de zwakken, met iedereen geduld te hebben. </span><span class="verse"><sup id="1Thess.5.15" class="v">15</sup>Zie erop toe dat niemand kwaad met kwaad vergeldt en streef altijd naar het goede, zowel voor elkaar als voor ieder ander. </span><span class="verse"><sup id="1Thess.5.16" class="v">16</sup>Wees altijd verheugd, </span><span class="verse"><sup id="1Thess.5.17" class="v">17</sup>bid onophoudelijk, </span><span class="verse"><sup id="1Thess.5.18" class="v">18</sup>dank God onder alle omstandigheden, want dat is wat hij van u, die één bent met <span class="highlight tooltipkeyword" data-keyword="101" title="">Christus</span> Jezus, verlangt. </span><span class="verse"><sup id="1Thess.5.19" class="v">19</sup>Doof de Geest niet uit </span><span class="verse"><sup id="1Thess.5.20" class="v">20</sup>en veracht de profetieën niet die hij u ingeeft. </span><span class="verse"><sup id="1Thess.5.21" class="v">21</sup>Onderzoek alles, behoud het goede </span><span class="verse"><sup id="1Thess.5.22" class="v">22</sup>en vermijd elk kwaad, in welke vorm het zich ook voordoet. </span><span class="verse"><sup id="1Thess.5.23" class="v">23</sup>Moge de God van de vrede zelf uw leven in alle opzichten <span class="highlight tooltipkeyword" data-keyword="1038" title="">heiligen</span>, en mogen heel uw geest, ziel en lichaam zuiver bewaard zijn bij de komst van onze Heer <span class="highlight tooltipkeyword" data-keyword="1672" title="">Jezus</span> Christus. </span><span class="verse"><sup id="1Thess.5.24" class="v">24</sup>Hij die u roept is trouw en doet zijn <span class="highlight tooltipkeyword" data-keyword="1702" title="">belofte</span> gestand.</span></p> 
  <p class="b"></p> 
  <p class="p"><span class="indent"></span><span class="verse"><sup id="1Thess.5.25" class="v">25</sup>Broeders en zusters, bid ook voor ons </span><span class="verse"><sup id="1Thess.5.26" class="v">26</sup>en groet elkaar met een <span class="highlight tooltipkeyword" data-keyword="1038" title="">heilige</span> kus. </span><span class="verse"><sup id="1Thess.5.27" class="v">27</sup>In de naam van de Heer verzoek ik u dringend deze brief voor te lezen aan alle broeders en zusters. </span><span class="verse"><sup id="1Thess.5.28" class="v">28</sup>De <span class="highlight tooltipkeyword" data-keyword="719,1645" title="">genade</span> van onze Heer Jezus <span class="highlight tooltipkeyword" data-keyword="101" title="">Christus</span> zij met u.</span></p> 
  <br> 
   
 </div> 
</div>