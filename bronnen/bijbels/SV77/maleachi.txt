
=Israëls ondankbaarheid
#1
1De last van het woord des Heeren tot Israël, door de dienst van Maleachi.
2Ik heb u liefgehad, zegt de Heere; maar gij zegt: Waarin hebt Gij ons liefgehad? Was niet Ezau Jakobs broeder? spreekt de Heere, nochtans heb Ik Jakob liefgehad.
3En Ezau heb ik gehaat; en Ik heb zijn bergen gesteld tot een verwoesting, en zijn erve voor de draken der woestijn.
4Ofschoon Edom zeide: Wij zijn verarmd, doch wij zullen de woeste plaatsen weer bouwen; alzo zegt de Heere der heerscharen: Zullen zij bouwen, zo zal Ik afbreken; en men zal hen noemen: Gebied der goddeloosheid, en een volk, waarop de Heere vergramd is tot in eeuwigheid.
5En uw ogen zullen het zien, en gij zult zeggen: De Heere zij groot gemaakt, van het gebied van Israël af!
=Bestraffing wegens onheilige offers
6Een zoon zal de vader eren, en een knecht zijn heer; ben Ik dan een Vader, waar is Mijn eer? En ben Ik een Heere, waar is Mijn vreze? zegt de Heere der heerscharen tot u, o priesters, verachters van Mijn Naam! Maar gij zegt: Waarmee verachten wij Uw Naam?
7Gij brengt op Mijn altaar verontreinigd brood, en zegt: Waarmee verontreinigen wij U? Daarmee, dat gij zegt: De tafel des Heeren is verachtelijk.
8Want als gij wat blinds aanbrengt om te offeren, het is bij u niet kwaad; en als gij wat kreupels of wat kranks aanbrengt, het is niet kwaad! Brengt dat toch uw vorst; zal hij een welgevallen aan u hebben? of zal hij uw aangezicht opnemen? zegt de Heere der heerscharen.
9Nu dan, smeekt toch het aangezicht van God, dat Hij ons genadig zij; zulks is van uw hand geschied, zal Hij uw aangezicht opnemen? zegt de Heere der heerscharen.
10Wie is er ook onder u, die de deuren om niet toesluit? En gij steekt het vuur niet aan op Mijn altaar om niet. Ik heb geen lust aan u, zegt de Heere der heerscharen, en het spijsoffer is Mij van uw hand niet aangenaam.
11Maar van de opgang der zon tot haar ondergang, zal Mijn Naam groot zijn onder de heidenen; en aan alle plaats zal Mijn Naam reukwerk toegebracht worden, en een rein spijsoffer; want Mijn Naam zal groot zijn onder de heidenen, zegt de Heere der heerscharen.
12Maar gij ontheiligt die, als gij zegt: De tafel des Heeren is verontreinigd, en haar inkomen, haar spijs is verachtelijk.
13Nog zegt gij: Ziet, wat een vermoeidheid! maar gij zoudt het kunnen wegblazen, zegt de Heere der heerscharen; gij brengt ook hetgeen geroofd is, en wat kreupel en krank is; gij brengt ook spijsoffer; zou Mij zulks aangenaam zijn van uw hand? zegt de Heere.
14Ja, vervloekt zij de bedrieger, die een mannetje in zijn kudde heeft, en de Heere belooft, en offert, wat verdorven is! want Ik ben een groot Koning, zegt de Heere der heerscharen, en Mijn Naam is vreselijk onder de heidenen.
=Strafprediking tegen de priesters
#2
1En nu, gij priesters! tot u wordt dit gebod gezonden;
2Indien gij het niet zult horen, en indien gij het niet zult ter harte nemen, om Mijn Naam eer te geven, zegt de Heere der heerscharen, zo zal Ik de vloek onder u zenden, en Ik zal uw zegeningen vervloeken; ja, Ik heb ook reeds elkeen daarvan vervloekt, omdat gij het niet ter harte neemt.
3Ziet, Ik zal u het zaad verderven; en Ik zal drek op uw aangezichten strooien, de drek van uw feesten, zodat men u met deze wegnemen zal.
4Dan zult gij weten, dat Ik dit gebod tot u gezonden heb; opdat Mijn verbond met Levi zij, zegt de Heere der heerscharen.
5Mijn verbond met hem was het leven, en de vrede; en Ik gaf hem die tot een vreze; en hij vreesde Mij, en hij werd om Mijns Naams wil verschrikt.
6De wet der waarheid was in zijn mond, en er werd geen onrecht in zijn lippen gevonden; hij wandelde met Mij in vrede en in rechtmatigheid, en hij bekeerde er velen van ongerechtigheid.
7Want de lippen der priesters zullen de wetenschap bewaren, en men zal uit zijn mond de wet zoeken; want hij is een engel van de Heere der heerscharen.
8Maar gij zijt van de weg afgeweken, gij hebt er velen doen struikelen in de wet, gij hebt het verbond van Levi verdorven, zegt de Heere der heerscharen.
9Daarom heb Ik ook u verachtelijk en onwaard gemaakt voor het ganse volk, omdat gij Mijn wegen niet houdt, maar het aangezicht aanneemt in de wet.
=De zonden van het volk
10Hebben wij niet allen één Vader? Heeft niet één God ons geschapen? Waarom handelen wij dan trouweloos de een tegen de ander, ontheiligende het verbond van onze vaderen?
11Juda handelt trouweloos, en er wordt een gruwel gedaan in Israël, en in Jeruzalem; want Juda ontheiligt de heiligheid des Heeren, die Hij liefheeft; want hij heeft de dochter van een vreemde god getrouwd.
12De Heere zal de man, die zulks doet, uitroeien uit de hutten van Jakob, hem, die waakt, en hem, die antwoordt, en die de Heere der heerscharen spijsoffer brengt.
13Dit tweede doet gij ook, dat gij het altaar des Heeren bedekt met tranen, met wening en met zuchting; zodat Hij niet meer het spijsoffer aanschouwen, noch met welgevallen van uw hand ontvangen wil.
14Gij nu zegt: Waarom? Daarom dat de Heere een Getuige geweest is, tussen u en tussen de vrouw uwer jeugd, waarmee gij trouweloos handelt; daar zij toch uw metgezellin, en de vrouw van uw verbond is.
15Heeft Hij niet maar één gemaakt, hoewel Hij des geestes overig had? En waarom maar die éne? Hij zocht een zaad Gods. Daarom, wacht u met uw geest, en dat niemand trouweloos handelt tegen de vrouw zijner jeugd.
16Want de Heere, de God Israëls, zegt, dat Hij het verlaten haat, alhoewel hij de misdaad bedekt met zijn kleed, zegt de Heere der heerscharen; daarom wacht u met uw geest, dat gij niet trouweloos handelt.
17Gij vermoeit de Heere met uw woorden; nog zegt gij: Waarmee vermoeien wij Hem? Daarmee, dat gij zegt: Al wie kwaad doet, is goed in de ogen des Heeren, en Hij heeft lust aan zodanigen; of, waar is de God des oordeels?
=Profetie over de zending van Johannes de Doper en de komst van Christus
#3
1Ziet, Ik zend Mijn engel, die voor Mijn aangezicht de weg bereiden zal; en haastig zal tot Zijn tempel komen die Heere, Die gij zoekt, te weten de Engel des verbonds, aan Wie gij lust hebt; ziet, Hij komt, zegt de Heere der heerscharen.
2Maar wie zal de dag van Zijn toekomst verdragen, en wie zal bestaan, als Hij verschijnt? Want Hij zal zijn als het vuur van een goudsmid, en als zeep van de voller.
3En Hij zal zitten, louterende, en het zilver reinigende, en Hij zal de kinderen van Levi reinigen, en Hij zal ze doorlouteren als goud, en als zilver; dan zullen zij de Heere spijsoffer toebrengen in gerechtigheid.
4Dan zal het spijsoffer van Juda en Jeruzalem de Heere zoet wezen, als in de oude dagen, en als in de vorige jaren.
5En Ik zal tot u ten oordeel naderen; en Ik zal een snel Getuige zijn tegen de tovenaars, en tegen de overspelers, en tegen hen, die vals zweren, en tegen hen, die het loon van de dagloner met geweld inhouden, die de weduwe, en de wees, en de vreemdeling het recht verdraaien, en Mij niet vrezen, zegt de Heere der heerscharen.
6Want Ik, de Heere, word niet veranderd; daarom zijt gij, o kinderen Jakobs! niet verteerd.
=Vermaning God trouw te dienen
7Van de dag van uw vaderen af, zijt gij afgeweken van Mijn inzettingen, en hebt ze niet bewaard; keert weer tot Mij, en Ik zal tot u weerkeren, zegt de Heere der heerscharen; maar gij zegt: Waarin zullen wij weerkeren?
8Zal een mens God beroven? Maar gij berooft Mij, en zegt: Waarin beroven wij U? In de tienden en het hefoffer.
9Met een vloek zijt gij vervloekt, omdat gij Mij berooft, zelfs het ganse volk.
10Brengt al de tienden in het schathuis, opdat er spijs is in Mijn huis; en beproeft Mij nu daarin, zegt de Heere der heerscharen, of Ik u dan niet opendoen zal de vensteren des hemels, en u zegen afgieten, zodat er geen schuren genoeg wezen zullen.
11En Ik zal om uwentwil de opeter schelden, dat hij u de vrucht des lands niet verderft; en de wijnstok op het veld zal u geen misdracht voortbrengen, zegt de Heere der heerscharen.
12En alle heidenen zullen u gelukzalig noemen; want gij zult een land der lust zijn, zegt de Heere der heerscharen.
13Uw woorden zijn tegen Mij te sterk geworden, zegt de Heere; maar gij zegt: Wat hebben wij tegen U gesproken?
14Gij zegt: Het is tevergeefs God te dienen; want wat nuttigheid is het, dat wij Zijn wacht waarnemen, en dat wij in het zwart gaan, voor het aangezicht van de Heere der heerscharen?
15En nu, wij achten de hoogmoedigen gelukzalig; ook die goddeloosheid doen, worden gebouwd; ook verzoeken zij de Heere, en ontkomen.
16Alsdan spreken, die de Heere vrezen, een ieder tot zijn naaste: De Heere merkt er toch op en hoort, en er is een gedenkboek voor Zijn aangezicht geschreven, voor hen, die de Heere vrezen, en voor hen, die aan Zijn Naam gedenken.
17En zij zullen, zegt de Heere der heerscharen, te dien dage, die Ik maken zal, Mij een eigendom zijn; en Ik zal hen sparen, zoals een man zijn zoon spaart, die hem dient.
18Dan zult gij weer zien, het onderscheid tussen de rechtvaardige en de goddeloze, tussen hem, die God dient, en hem, die Hem niet dient.
=Verschijning van de Zon der gerechtigheid
#4
1Want ziet, die dag komt, brandende als een oven, dan zullen alle hoogmoedigen, en al wie goddeloosheid doet, een stoppel zijn, en de toekomstige dag zal ze in vlam zetten, zegt de Heere der heerscharen, Die hun noch wortel, noch tak laten zal.
2U daarentegen, die Mijn Naam vreest, zal de Zon der gerechtigheid opgaan, en er zal genezing zijn onder Zijn vleugelen; en gij zult uitgaan, en toenemen, als mestkalveren.
3En gij zult de goddelozen vertreden; want zij zullen as worden onder de zolen van uw voeten, te dien dage, die Ik maken zal, zegt de Heere der heerscharen.
4Gedenk de wet van Mozes, Mijn knecht, die Ik hem bevolen heb op Horeb aan gans Israël, de inzettingen en de rechten.
5Ziet, Ik zend u de profeet Elia, eer dat die grote en die vreselijke dag des Heeren komen zal.
6En hij zal het hart der vaderen tot de kinderen terugbrengen, en het hart der kinderen tot hun vaderen; opdat Ik niet kome, en de aarde met de ban sla.
